# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:24.735170
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷一百一
<pb:KR2m0040_WYG_101-1a>¶
欽定四庫全書¶
八旬萬夀盛典卷一百一¶
　歌頌(二十一/)¶
萬夀頌九章(謹序/)¶
　　　　　　　　　　　　　　内閣學士(臣/)李潢¶
　　(臣/)聞夀為仁徴福以徳致詩書所紀祝嘏之詞莫¶
　　備於天保一篇而天人相感建極錫福之理則洪¶
　　範為尤著竊考三五以來其間受篤祜介純禧者¶
<pb:KR2m0040_WYG_101-1b>¶
　　莫不顯奕當時垂光簡册以熙鴻號於無窮然求其¶
　　天人協應諸福畢至擅古今未有之隆足以鈞陶¶
　　軒昊而髙視奕禩者固夐乎其未之有聞也欽惟¶
皇上徳備中和¶
功兼參兩¶
文武聖神函育四極維茲八月恭逄¶
聖夀八旬大慶日月光華瑞應昭著嵩呼華祝中外相¶
　　屬象勺之童黄髪之叟壤歌轅曲徧於衢野九譯¶
<pb:KR2m0040_WYG_101-2a>¶
　　之使越裳之長獻琛效賮奔走偕來凡夫圓頂方¶
　　趾秉有血氣心知之性者以下逮乎跂行喙息蝡¶
　　動蠉飛之倫葢莫不鼚乎鼔軒乎舞斟酌醲化矣¶
　　於斯時也句臚傳響殿廷濟濟儀式明備虞韶協¶
　　律奉觴上¶
夀¶
宸衷悅豫¶
播澤寰宇偕登¶
<pb:KR2m0040_WYG_101-2b>¶
仁夀敷天之慶萬國臚歡英聲茂實洋溢八區(臣/)竊惟¶
皇上久道化成億兆之衆已安袵席而¶
聖心乾惕¶
懐保彌殷舉凡閭閻之計雨𤾉之期動闗¶
宵旰¶
賜復蠲租之¶
詔頻年下逮河防海塘諸役¶
睿慮周詳規畫盡善是¶
<pb:KR2m0040_WYG_101-3a>¶
　天行之健之見於¶
　涖庶政¶
　勤民事者固己纎悉靡遺而¶
郊¶
廟¶
　耤田¶
　經筵諸鉅典咸¶
　恪勤將事無間寒暑今嵗二月之吉又復¶
<pb:KR2m0040_WYG_101-3b>¶
　升香東岱¶
　釋奠孔林¶
　蹕路所經¶
　省方觀民葢¶
　聖天子懋舉崇儀罔自暇逸殊不以為勞也夫以重華¶
　　　之徳耄期倦勤尚煩咨儆¶
　皇上敬¶
天勤民事必¶
<pb:KR2m0040_WYG_101-4a>¶
躬親¶
至誠悠久¶
莊敬日强古人有言賢於堯舜遠矣詎不信歟故以¶
湛恩汪濊中外禔福¶
威徳所加遐方慕義其大者則凖回二部入我版圖列¶
　　屯相望土爾扈特遠踰絶塞全部歸誠前後两藏¶
　　之衆宣揚梵唄上祝¶
蕃釐大小金川及各土司古所稱卭僰冉駹之地擕負¶
<pb:KR2m0040_WYG_101-4b>¶
　　老㓜効誠溪峒𬗟甸荒儌驃樂花象奉表來獻臺灣¶
　　生熟畨化外種人荷戈助順入覲¶
　闕廷安南僻壤懐¶
徳内向不戰而服襲我冠帶北靣蛾伏其他若髙麗琉¶
　　球諸國之舊列王㑹者更未易悉數也是以協氣¶
　　翔洽潤澤豐羙泰和嘉貺醖釀冲融¶
聖人曼夀合撰清寜¶
五福五代祚流萬葉遐邇承¶
<pb:KR2m0040_WYG_101-5a>¶
　恩含和吐氣期頤大耄鳩杖為羣而各省大吏以曾元¶
　　　繞膝入告者且源源而來未之有艾也斯固非雕¶
　　　繢虚辭所能潤色矣然則祝¶
　聖祺者自今以始齊軌周雅合符箕範履日月升恒之¶
　　　運備¶
　康强逄吉之占不誠¶
　萬萬年莫之紀極也哉臣幸際¶
　昌期謹獻頌九章以合詩人九如之義庶幾¶
<pb:KR2m0040_WYG_101-5b>¶
　盛徳鴻庥畧陳萬一其辭曰¶
帝貺嘉祉惟¶
天佑¶
　聖瑞協珠囊祥開金鏡泰元神筴¶
錫羡增慶翕受敷施各正性命(一章/)¶
　　　穆穆我¶
　皇布澤如春八荒户牖共荷¶
　陶甄¶
<pb:KR2m0040_WYG_101-6a>¶
文徳既昭率土歸¶
仁干羽两階用懐逺人(二章/)¶
　　逖矣遠人¶
天恩廣被月窟西來朱波南至九賔列庭萬方輯瑞同¶
　　祝¶
大年梯航咸萃(三章/)¶
　　維此安南古之交州鱗介衣裳¶
聖徳懐柔遠踰九真拜獻共球¶
<pb:KR2m0040_WYG_101-6b>¶
夀宇熙熙鳬藻¶
鴻猷(四章/)¶
　　二月之吉介¶
釐岱宗東國¶
展祀化洽鼔鐘¶
省風圻輔籲俊劭農謳吟禹甸舞抃堯封(五章/)¶
　　習習和風祁祁甘雨蕃我黍稷盈我倉庾百榖用¶
　　成五辰既撫¶
<pb:KR2m0040_WYG_101-7a>¶
　帝念八徴永承¶
　吉祜(六章/)¶
　　　泰平三登民生樂育¶
　帝徳覃敷¶
　蠲租賜復¶
　恩明行葦歡騰棫樸蹈徳詠仁受¶
天多福(七章/)¶
　　　猗歟¶
<pb:KR2m0040_WYG_101-7b>¶
　聖皇¶
　五福五代祥衍¶
　天宗禧凝¶
昊縡¶
　錫厥庶民黄耉鮐背曾元繩繩¶
　帝用大賚(八章/)¶
天行維健¶
　聖徳同¶
<pb:KR2m0040_WYG_101-8a>¶
天百福之宗¶
　寳算洪延瑞啟圖牒頌洽垓埏¶
　錫祉無疆於¶
　萬斯年(九章/)¶
　萬夀頌九章(謹序/)¶
　　　　　　　　　　　　左副都御史(臣/)陸錫熊¶
　　　(臣/)聞碧盧首出億齡儲玉劵之華龍岳時乘两大¶
　　　配雲章之治握巨象而體太極撰合神元調鴻氣¶
<pb:KR2m0040_WYG_101-8b>¶
　　　而受真符權操法攬蒼牙推策衍八八於河圖元¶
　　　律通㣲乗五五於嵗紀枋成鳩之沕穆寳籙天齊¶
　　　邁比翼之真淳旋支轂轉斯則紀鳯蜚麟之后尚¶
　　　遜陳樞戴干荷勝之君猶慙凝化卓蹤冠徳事尠¶
　　　前聞流祚延期道光司契者已欽惟¶
　皇帝陛下體乾廣運履泰重熙瑶光彰紫氣之祥星虹¶
　　　沓彩琦表應赤圗之瑞雲日騰輝九五陳疇富夀¶
　　　與康寜並嚮八千紀牒春秋偕元㑹俱長大同廓¶
<pb:KR2m0040_WYG_101-9a>¶
　　　無外之模時雍風動諸福際畢臻之盛山鞏川增¶
　　　惟凝承顧諟之本於¶
　一心知保右命申之必歸¶
　大徳粤自¶
　七旬初介撝宫之¶
　謙徳彌彰當夫四海來同率土之殷情未展仰穹蒼而¶
　　　愈峻莫窺一氣之旋望瀛渤以增寛但見萬流之¶
　　　赴畧舉十年為斷用徴百福之同爾其蒼璧黄琮¶
<pb:KR2m0040_WYG_101-9b>¶
　　　嵗承¶
嚴祀靁鼗靈鼔¶
　躬致精煙節登降之縟儀禮時為大薦馨香之¶
　至徳誠壹則孚義取乘陽¶
祈嵗定首春之制職勤抱蜀按年秩¶
　　中祀之文繩¶
大烈以仔肩¶
實錄則排晨遞閲衣¶
<pb:KR2m0040_WYG_101-10a>¶
徳言以垂訓¶
前謨則敬告毋㤀成¶
方畧於瑯編善述盡¶
　覲揚之義繪¶
鴻勲於寳帙赫聲昭震叠之威選粹質以鏤¶
徽稱産惟徳致紀土風而懐故俗物識心臧至若¶
　心乾惕以敇幾¶
　躬旰宵而明作總綱維而在握¶
<pb:KR2m0040_WYG_101-10b>¶
　無逸精勤運樞斗以¶
　居尊有常悠久延對不遺䟽逖¶
　諮詢而觀聼咸周奏章靡間營圍¶
　批覽而隠㣲洞燭開物成務四方仰¶
　綸綍之宣彰往察來萬里等户庭之視¶
　省方展義奠海¶
　觀河籌樂利於窮檐為民殷望靖波濤於澤國法¶
祖時廵¶
<pb:KR2m0040_WYG_101-11a>¶
　升泰岱者三¶
　濊澤春敷於闓澍禮臺懐者五瑞光宵見於金容湛汪¶
　　　暢津淀西東補助徧郊圻逺近¶
　　屬車入境給復頻仍¶
　　行殿飾陳增華勿事¶
　　蹕未啟而先頒賚帑澤普汜而尤重髙年若乃承¶
家法以詰戎順天行而¶
　命獮錘峰夏靜迎凉鳴古塞之鞭蘭錡秋清¶
<pb:KR2m0040_WYG_101-11b>¶
　講武肅永安之駕驟飛龍於峻坂壹發雙連忖伏虎於¶
　　　深叢洞胸逹腋歡聲雷動忭表貉之名藩武節飇¶
　　　馳作期門之勇氣况復¶
　大文淵富¶
　聖製日新機運天成象鴻鈞之有宰毫揮電速綴麟管¶
　　　以無停¶
　篇章綜性道之全始甲乙而两編已具¶
　吟詠括治平之要至癸夘而¶
<pb:KR2m0040_WYG_101-12a>¶
四集先成燦¶
寳墨之騰鶱上規羲畫妙化工之㸃染時有豳圗集羙¶
　　富於大成百家海滙廣流傳於中秘¶
　七閣星羅琳瑯珍鑑古之儲璧合獨尊萃室琬琰富¶
　　傳真之刻金生並耀周廊創¶
經筵於圜橋四門敞闢集新篇於古籕十鼔重排若夫¶
　　丕振¶
天聲重申軍律¶
<pb:KR2m0040_WYG_101-12b>¶
燭光幾於萬里¶
蜜諭遄馳¶
握成算於三霄方行克詰掃畨回之遺孽一隅梟獍胥¶
　　殱蕩海島之邪氛两路渠魁盡縳告武成者九安¶
　　民和衆以為懐奉無私者三罰罪賞功之必當覈¶
　　名糧於五額餉足兵増養㢘節於師貞祿優軍實¶
　　豈僅凖回两部豐占鱗甽之屯衛拉全疆逺備鴈¶
　　臣之列金川土宇作我邉封玉壘兵戈銷為農器¶
<pb:KR2m0040_WYG_101-13a>¶
　　　而已爾乃¶
　　堂開五福¶
　璿題增¶
詒燕之光¶
　寳篆八徴玉筯繼¶
　古稀之刻人二千而¶
　錫爵肆筵則行葦¶
　恩隆¶
<pb:KR2m0040_WYG_101-13b>¶
世十一以¶
　命名衍澤則振麟慶洽啟¶
　　彤廷之叟宴杖鄉杖國杖朝開¶
　曼夀之儒科賜第賜銜賜舉兆繁昌於比户見元孫者¶
　　　二百家躋仁夀於寰區逾期嵗者千百計居同十¶
　　　世奚九世之堪誇乳報四男豈三男之足擬¶
　昌禔習應協氣旁流於時兆叶横庚星明見丙¶
　袠八旬而介景¶
<pb:KR2m0040_WYG_101-14a>¶
治五紀以方隆慶肇履端六合暢訢誾之氣¶
恩覃寰㝢三元宣浩蕩之仁值四國之來庭驩臚海外¶
　　正十行之布告春盎區中按年而遞復者三輸將¶
　　普免¶
曠典實於今而四溥率均霑則有百餘旗䝉名王二萬¶
　　里新疆屬部髙句驪之舊壤暹羅斛之故封南掌¶
　　遐陬中山絶島洮河之宣慰䟎拉之土司測海占¶
　　風舊𨽻職方之藉棧山軼漠來同王㑹之圖復有¶
<pb:KR2m0040_WYG_101-14b>¶
　　地偏藏徼允納貢而輸忱社隔屋鼇助擒渠而效¶
　　順𬗟甸感戢戈之¶
徳請封而厥使重來安南銜苴土之¶
恩祝¶
嘏而其王自至斯並居隣荒極黄軒之所未臣境處幽¶
　　遐章亥之所未歩走軍前而遮訴永作邉甿掎逆¶
　　首以成俘願同内服竒花巨象隨鏤表以通誠綠¶
　　綟金駞進¶
<pb:KR2m0040_WYG_101-15a>¶
　彤墀而謁¶
聖於是桂宫氣爽蘭塞秋髙霄明玉燭之符日在夀星之次¶
　龍旂拂漢順蹕路以言旋¶
　鳯葢翔風望¶
　御園而莅止四方民大和㑹駢肩羾華祝之忱萬邦¶
　　來效享王鞮舌輳明堂之位溢閭閻之喜氣邑誦¶
　　塗歌萃川岳之貢珍山車澤馬蹌蹌在列無疆介¶
萬夀之祺¶
<pb:KR2m0040_WYG_101-15b>¶
穆穆以臨有慶同兆民之豫斯實唐虞以後絜景福而¶
　　誰儔羲昊以前較隆儀而莫匹者矣(臣/)猥以蕪學¶
　　膺被¶
殊恩奉職七閩快覩菁莪之盛紬書四庫幸依奎璧之¶
　　光燃藜自愧多踈鈆槧昧形聲之别掃葉尚容補¶
　　過縹緗繙瀍澗之間瞻¶
王氣於大東來從¶
　天府拱¶
<pb:KR2m0040_WYG_101-16a>¶
　辰居於北極祝效華封謹拜手稽首獻頌曰¶
　　　白嶽凝祥黄樞啟¶
　聖天漢源崇榑桑旭映萬福攸同億齡際盛¶
　上下五代舄奕蕃慶(其一/)¶
　　　郅隆五紀延洪¶
　八旬體仁惟健恭已以寅仰承¶
家法上憲¶
穹旻不震不動之徳之純(其二/)¶
<pb:KR2m0040_WYG_101-16b>¶
　知徹㣲彰¶
　道兼創守蕩蕩難名乾乾可久金鏡髙懸珠鈐在手¶
　文徳函三¶
　武功告九(其三/)¶
　　　翕河晏海析津岱宗¶
　六廵江浙¶
　四詣岐豐塞畋控轡雨獵彎弓負嵎洞脇鋌險通中(其/四)¶
　本身律度規天制作¶
<pb:KR2m0040_WYG_101-17a>¶
寳册瓊瑶鳴球鐘鏄圜水流雍全詩譜樂庶績允釐大理¶
　　　物博(其五/)¶
　如保赤子不遺一夫嵗有蠲貸户免征輸四三丁賦萬¶
　　　億漕租龎鴻¶
　澤沛渙汗春敷(其六/)¶
　萬夀維祺四方來賀東極諾羅西通歐邏壮户朝𥚑朔¶
　　　溟貢䭾共辰於中菉幣自左(其七/)¶
　　　時寒時燠曰雨曰𤾉中宵竚報未旦¶
<pb:KR2m0040_WYG_101-17b>¶
　詢章庥徴叶應¶
　睿念其蘉¶
　老勤誌盛¶
　　寳璽用光(其八/)¶
　景福既崇太和洋溢靄靄流虹曈曈瑞日匝地騰歡自¶
天佑吉¶
　純嘏爾常所其無逸(其九/)¶
　　　曰從虞夏上溯軒羲徳功疇儷福祉疇儀京垓衍¶
<pb:KR2m0040_WYG_101-18a>¶
　　筴元㑹旋支¶
治億萬載煥乎巍巍(其十/)¶
萬夀賦(謹序/)¶
　　　　　　　　　　署通政使司通政使(臣/)汪承霈¶
　　(臣/)聞非雲入吕糺縵興歌如日麗天光華駐照星¶
　　渚呈祥於軒紀山聲告慶於漢圗雍容揄揚鋪陳¶
　　庥懿凡以通下情而盡忠孝固臣子之極思也欽¶
　　惟我¶
<pb:KR2m0040_WYG_101-18b>¶
皇上清寜合撰健順協中¶
巍巍蕩蕩徳難名道亦難名¶
純純常常福無量夀亦無量發祥隤祉天人贊孚篤慶¶
　　延洪景鑠彌劭亶其宜矣茲者嵗值上章時維壮¶
　　月¶
聖功以積久而愈彰¶
帝圗亦順時而彌壮秋分之夕嘉瑞現於弧南日躔角¶
　　亢亦㑹夀星之次普天祝¶
<pb:KR2m0040_WYG_101-19a>¶
　嘏亘海臚歡恭慶¶
　八旬萬夀協五五之中數逓衍靡窮旋八八之伶筩循¶
　　　環無已粤稽簡冊年登耄耋者厥惟三君我¶
　皇上業兼守創統合¶
　君師勲暢閫垠功髙三五漢唐以降疇得比崇而(臣/)世沐¶
　鴻慈欣瞻¶
　駿業溯¶
　湛仁於黄閣遇並温蘓理故業於青箱學慚羲獻幸逢¶
<pb:KR2m0040_WYG_101-19b>¶
　　　千載而一時敢效九如而三祝敬拜手稽首而獻¶
　　　賦曰¶
天佑¶
　璿祚¶
　聖恢¶
　夀宇循合洛以紀年際太蒙而啟土既歌九功載修六¶
　　　府風人雨人為¶
　君為父爰自西而自東咸式歌而且舞麌麌遊原般般¶
<pb:KR2m0040_WYG_101-20a>¶
　　　育圃偉休嘉之協應葢振古未之覩也爰稽羲皡¶
　　　下逮漢唐斗樞電遶昴宿揺光輝煌金鏡璀璨珠¶
　　　囊錫嘉名於肇聖溯典禮於天長莫不侈陳悦愉¶
　　　舞蹈蹌蹌惟我¶
　皇上之受命而篤生也日為君象㑹於夀星泰元廸祉¶
　　　媪神萃靈冠百王而首出齊二儀以錫齡粤溯肇¶
　　　基敦龎淳固長白峯廻混同波注仙果蟠根靈鵲¶
　　　遶䕶等嶽峙與淵渟實禀粹於太素及乎¶
<pb:KR2m0040_WYG_101-20b>¶
　龍飛御天膺圗受册雲行雨施坤闔乾闢¶
　聖人之心惟精惟一法乎健行所其無逸¶
　鸞輅龍鱗¶
　乘輿時出致精禋於¶
穹昊隆玉幣於¶
方示上辛秉鬯吉亥推犂黄流夕縮紫熖宵輝¶
犬圓納祿¶
柔祗集釐用錫我¶
<pb:KR2m0040_WYG_101-21a>¶
皇上萬年丕丕基也於是建七萃以灕虖驂六蚪兮沛¶
　　艾將有事乎配林遂奄觀夫泰岱九㸃煙濃一杯¶
　　海大溯盛典於柴望識王者之無外爰過杏壇載¶
　　撫遺檜絲竹如聞琴書宛在俎豆莘莘吉士藹藹¶
　　奏玉振與金聲共鸞鬖而鳯翽道徳之富辟雍海¶
　　流命夫惇悔師儒挍讐魏邴之屬淵雲之儔靡不¶
　　肅雍聼講泮奐而優㳺於斯之時成賢逖紆崇教¶
　　巋樹古槐蔥鬱而成隂石鼔輪囷而森布伐於論¶
<pb:KR2m0040_WYG_101-21b>¶
　　之鐘徴大昕之鼔鄒枚擅乎文章毛鄭専其訓詁¶
　　然此第觀乎人文而猶未覩¶
聖人之文也¶
五集¶
二集炳炳烺烺珠輝煜赩璧體圓方輕翰飛而花蘤發¶
　　文鋒振而磬管鏘惟日新而富有合性道於文章¶
　　葢發前古之未發而豈臣下所能詳¶
文治既彰¶
<pb:KR2m0040_WYG_101-22a>¶
武功時肄棽麗六飛森沉萬騎虹旗拂天神鉦殷地嶺¶
　　越流斡河泝伊遜周阹武衛羅列百藩秦成施力¶
　　要趹追蹤飛者遇鏃走者值鋒齊五歩與六伐歌¶
　　吉日與車攻法文昌而命將開武庫而舉烽軒皇¶
　　三戰姬武壹戎埽伊犁之穴銘格登之峯惟¶
聖襟之英斷乃一舉而成功¶
神策風行¶
廟謨電發削平滴博掃蕩回鶻究¶
<pb:KR2m0040_WYG_101-22b>¶
聖武於河源殫¶
皇威於月&KR1208;滇徼逋酋日南新欵表金葉以攄誠奉文¶
　　犀而躬獻葢自泰逺以西邠國以東祝栗以南濮¶
　　鈆以北咸懐徳畏威無思而不服若夫數庶政之¶
　　周詳尤不能以更僕紀綱八極經緯萬物登皡皡¶
　　而皆春勉孜孜於惟日斯乃陶唐氏之所以光四¶
　　表也瑞出西江貢珍闐河鏄鐘特磬樂備中和斯¶
　　乃有虞氏之所以奏九㲈也陶莊釃渠龕赭隄激¶
<pb:KR2m0040_WYG_101-23a>¶
　　萬派朝宗河清川翕斯乃夏后氏之所以奠九州¶
　　也聲振宇宙功不踰時陋殷宗撻伐之規焉木蘭¶
　　按哨大漠横秋小周宣岐陽之蒐焉務農三時躬¶
　　耕一墢鉤盾弄田洪縻覊隰同苻乎后稷經史子¶
　　集四庫璘紛淵源津溯郁郁其文爰紹夫姬公穰¶
　　金飢木蠲租出榖藏富在民連登上熟勝周官保¶
　　息之則焉大小法亷讞獄不淹中成獨督採聼克¶
　　兼宻吕刑審克之㫖焉稽載籍而莫並𦕈古昔而¶
<pb:KR2m0040_WYG_101-23b>¶
　　寡儔葢¶
神聖之事既備而¶
帝皇之道周矣於是際天棖而開宇亘地軸而為家通¶
　　玉河而輦賮連渥水而來騧聨蟬封而紆綟逐翎¶
　　侯而拜牙攬舟車以遵路溯川陸之光華遂開¶
明堂¶
負扆當陽披職貢之圖藉俯列辟之冠裳展¶
帝容而穆穆隆上儀之煌煌蓋帶裳幅舄以入覲者如¶
<pb:KR2m0040_WYG_101-24a>¶
　　衆星之拱北莫不鼇抃羔跪而祝¶
洪算以無疆於焉陳庭實列㫖酒掲南斗為上尊拓西¶
　　池為重酎玉觴既舉嘉珍時御六莖肆奏八佾式¶
　　舞傑裔鞮鞻魚龍曼衍罔不畢具爾廼天閶乍啟¶
　　陸海駢闐丙御乍却俞騎不前曾壇伉如彫綵繪¶
　　飾震旦森嚴香林複疊應真八百有園布金吉祥¶
　　現相歡喜流音緬丹青之寰宇聴宫徴之山川帛¶
　　悠揚而告吉蝶戯舞而皆仙莫不遊青衿於唐日¶
<pb:KR2m0040_WYG_101-24b>¶
　　而娯白首於犧年行填填視顛顛相與尊衢而賀¶
　　曰盛哉乎斯世蓋赫胥之時所不能及漢唐靡得¶
　　言焉然而¶
上方沖穆淵涵去奢去汰澹乎黜浮淳乎保泰陳賔筵¶
　　歌抑戒¶
綸綍宣雨露沛錫便蕃¶
恩湛濊給百寮士民逮免鏐租課殿最工商惠三農賴¶
　　降氤氲福中外覆露照蹈以煦以育富庶殷寜由¶
<pb:KR2m0040_WYG_101-25a>¶
　　於不欲瑶甕雕鎪玉山鬱峍白環珍羽寳於有徳¶
　　　星雲卿景爛爛麟麟人文天文本乎¶
　立誠雪窖氷山威稜坱圠¶
　神武天授成於不殺惟徳動天惟天佑徳協應蒼縡時¶
　　萬時億乾象運旋鑿度建極離象貞道光景曜昔¶
　　　宗河獻寳天岱&KR0034;靈山傳秘響谷動神音祝¶
　聖人之萬夀與天地而貞恒遂為頌曰¶
天降祉兮媪富釐家環海兮子烝黎三年登兮洽¶
<pb:KR2m0040_WYG_101-25b>¶
　帝期嶽貢器兮川效珍曬璧日兮舒錦雲祚延洪兮膺¶
天慶頌我¶
　皇兮萬億年¶
　萬夀恭擬序一首¶
　　　　　　　　　　　大理寺卿江西學政(臣/)趙佑¶
天祚¶
　聖清萬年景祜¶
列祖¶
<pb:KR2m0040_WYG_101-26a>¶
神宗肇造丕承以奄有區夏環海内外日出入之鄉莫不¶
　　　戴¶
　尊嚴奉¶
　慈怙¶
　皇帝御極五十有五載是符天地之數¶
　八袠既開庶徴畢來體¶
天行健¶
　耄而勤念¶
<pb:KR2m0040_WYG_101-26b>¶
　　寳章再鐫¶
鴻眷益臻於是¶
　　慶典紛煴¶
　　渥膏奫淪騰歡雷殷獻頌雲屯三多之祝願猶虚不¶
　　　若我¶
　皇之克臻其實也九如之稱引猶隘不若我¶
　皇之克備其全也(小臣/)不文誠懽誠忭謹拜手稽首上¶
　　　言蓋(臣/)聞六經言福夀者莫著於詩書二雅之教¶
<pb:KR2m0040_WYG_101-27a>¶
　　　曰報以介福萬夀無疆曰夀考維祺以介景福皆¶
　　　言古人君能敬天祖䖍享祀有恩澤以逮下於是¶
　　　乎人和而神降之福也然考其事多為告利成酬¶
　　　燕勞不過臣子善頌善禱之詞而非確有可命之¶
　　　名可紀之數以見其如何福如何夀也誠以福莫¶
　　　大於夀亦莫難於夀唯其不可必得而矜言之故¶
　　　洪範陳五福特先之以夀而掲其義於皇極之疇¶
　　　曰皇建其有極歛時五福用敷錫厥庶民止於至¶
<pb:KR2m0040_WYG_101-27b>¶
　　　善之謂極無所不用其極之謂建斂者敷錫之本敷錫者¶
　　　歛之用蓋由一人之福以為天下之福而即合天下之福¶
　　　以成一人之福福無窮夀亦無窮非建有極不能洪惟¶
天之於人君無不予以無窮之福而獨於我¶
　　朝常旋至而立應於我¶
　皇上更有加而無己者若¶
天之報之實¶
　皇之召之¶
<pb:KR2m0040_WYG_101-28a>¶
　皇既無所不用其極則¶
天亦無所不用其極¶
　皇之所自造遂為¶
天之所不違則五十五載中所以凝承¶
昊貺合徳無疆誠有非名言所可罄非前古後今所可擬¶
　　　者矣夫古之克享福夀者莫如堯雖舜猶覺其不¶
　　　逮下此而周公作無逸舉其人則若殷王中宗及¶
　　　髙宗及祖甲及周文王詳其數則或七十有五年¶
<pb:KR2m0040_WYG_101-28b>¶
　　　或五十有九年或三十有三年或五十年厥惟中¶
　　　宗之享國足繼堯後而後此漢唐以下無足繼中¶
　　　宗者即有年逾七十如漢武帝梁武帝唐明皇宋¶
　　　髙宗元世祖明太祖六帝非惟建極之徳本不足¶
　　　比隆即其享國之年亦不能多紀是則我¶
聖祖仁皇帝¶
聖如神仁如¶
天由¶
<pb:KR2m0040_WYG_101-29a>¶
沖齡踐阼以至六十一年大哉誠為殷周以來¶
建極之¶
一人也而我¶
　皇上聖以繼¶
聖事事本於法¶
天繩¶
祖葢自懋膺¶
　主器之初即有黙契¶
<pb:KR2m0040_WYG_101-29b>¶
天心之祝爰以¶
　徤行不息之徳益著¶
　化成久道之符前此¶
　寳勒稀齡積四百餘之甲子今茲¶
　算增上夀登八萬嵗之春秋不尤直接古皇而漢唐以¶
　　　下之君誠有不足論者哉且夫帝王之所謂福與¶
　　　夀非徒身其康强已也必将保定孔固單厚多益¶
　　　逺則萬方樂化國之舒近則一家大本支之慶周¶
<pb:KR2m0040_WYG_101-30a>¶
　　南之羙文王是以由公子而兼及公姓公族説之¶
　　者曰姓之為言孫也族則曾元之倫也盖周家數¶
　　世之仁具見其中矣然攷文王當日究不過詩人¶
　　頌禱之詞而其實其全罕可述焉豈惟文王即上¶
　　而中宗猶是也再上而堯亦猶是也下此而漢唐¶
　　以後六帝尤其易見者也唯我¶
皇上振振之趾¶
　五世迭仍焉詵詵之羽¶
<pb:KR2m0040_WYG_101-30b>¶
　一堂咸集焉而且先甲之年早麟符之特啟後庚之¶
　　嵗行鳯卜之方滋是又詩所云子子孫勿替引之¶
　　爾雅釋之以永無極也者(臣/)竊稽往籍多陳符瑞¶
　　而豈如¶
倫序之完真上祥也¶
燕貽之逺展長樂也由是而¶
升煙以告䖍則神効其靈非封禪之繁也¶
行慶而施惠則人順其則非驩虞之小也以至廓¶
<pb:KR2m0040_WYG_101-31a>¶
　聲教可訖之區來從古不賔之國一皆¶
　聖天子之巍乎成功煥乎文章黙運於無方而軿輳為¶
　　　有象者而¶
　夀不誠臻其實¶
　福不誠備其全矣哉然而我¶
　皇上猶日兢兢於法¶
天繩¶
祖而不自己(臣/)嘗敬繹無逸之羙四人廸哲也而必推本¶
<pb:KR2m0040_WYG_101-31b>¶
　　　於知穡穡之難小人之勞一再曰不敢荒寜不敢¶
　　　逰盤皆言無逸所以致夀也我¶
　皇上則愈夀而愈無逸書之無逸以為戒勉之詞¶
　皇上之無逸則為安行之至葢¶
　嚴恭寅畏之心懐保惠鮮之理而積之以¶
　純常敦固之氣閲五十有五載如一日亦既萬民之無¶
　　　不和萬邦之無不正小大之無或違矣而所以致¶
　　　乾惕飭賛襄者彌無所不用其極凡見於¶
<pb:KR2m0040_WYG_101-32a>¶
欽頌諭㫖與夫¶
御製詩文所謂猶胥訓誥胥保惠胥教誨天下皆可得¶
　　而喻也萬世皆可得而法也臣以庸愚㣲末屢邀¶
恩寵謹自庚子越甲辰乙巳三¶
　進序册深維¶
乾坤之容¶
日月之光雖極藻繢鋪張不足以效一辭之賛唯是推¶
　　明詩書所述無逸不己之理希妄測¶
<pb:KR2m0040_WYG_101-32b>¶
髙深於萬一今復越十年而¶
聖徳之彌髙彌劭者益非名言所能罄雖由是而¶
九袠而¶
萬萬齡總無以易於¶
聖製八徴耄念之寳之至義也臣方備員江介職在斯¶
　　文敢不益勵氷淵恪遵靣奉¶
恩訓以期仰荅¶
夀考作人之盛是用戁竦震動寜質無華繕呈¶
<pb:KR2m0040_WYG_101-33a>¶
宸覽竊幸遭遇之非常敬效賡颺於無既云¶
　¶
　¶
　¶
　¶
　¶
　¶
　¶
<pb:KR2m0040_WYG_101-33b>¶
　¶
　¶
　¶
　¶
　¶
　¶
　¶
八旬萬夀盛典卷一百一¶
