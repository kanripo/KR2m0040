# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:24.716699
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷一百
<pb:KR2m0040_WYG_100-1a>¶
　欽定四庫全書¶
　八旬萬夀盛典卷一百¶
　　歌頌(二十/)¶
　萬夀恭擬連珠三十二首(謹序/)¶
　　　　　　　　　　　　　　内閣學士(臣/)玉保¶
　　　粤惟太極函三布懿純于夀宇乾元用九昭茂育¶
　　于貞符累洽重熙照世炳洪暉之耀含淳詠徳垂裳¶
　　　光乆道之謨欽惟我¶
<pb:KR2m0040_WYG_100-1b>¶
　皇上衍緒承庥綏猷建極光昭¶
　泰運瑞集¶
　昌辰綿¶
寳構于中天閎區曼夀鞏金甌于萬&KR1124;慶㑹凝禧匝㝢歸¶
　　　仁敷天裒對夏諺普由庚之祝¶
　春祺沛令甲之頒聿瞻景度于璿璣聲昭遹駿爰紀嘉¶
　　　祥于金鑒化洽龎鴻欣兹周伯徴符軒紀增¶
　八旬之算况復堯階臚頌箕疇備¶
<pb:KR2m0040_WYG_100-2a>¶
　五世之堂臣依景¶
　貞圖攄忱¶
　夀牒偕歌衢于率土謹攦韻以連珠其詞曰¶
　　　(臣/)聞四時為柄體元同蕩蕩之天三辰昭華負扆¶
　　　厪孜孜之日是以苞符介景並悠乆于兩儀圖䇲¶
　延洪協康寧於¶
　八袠¶
　　　(臣/)聞位育中和玉燭炳無疆之治春秋温肅瑶樞¶
<pb:KR2m0040_WYG_100-2b>¶
　　　彰廣運之方是以¶
　健法¶
天行瀛宇胥歸怙冐寅孚¶
昊眷¶
　淵衷彌凛幾康¶
　　　(臣/)聞承¶
天之祜寳系儲庥率¶
祖攸行璿圖膺祚是以冠裳由舊崇燕翼于¶
<pb:KR2m0040_WYG_100-3a>¶
英謨騎射宣勤式¶
鴻儀于記注¶
　　(臣/)聞矩法規圖劼毖周於總宙天臨海鏡孚恵徧¶
　　於蕃畿是以聼玉漏以¶
披章深宵達匭啟銅扉而¶
&KR0681;政未旦求衣¶
　　(臣/)聞安民則恵爰徴四達之庥大徳曰生式溥中¶
　　孚之化是以雨暘時若沛¶
<pb:KR2m0040_WYG_100-3b>¶
闓澤以如春政事懋哉彰休和扵有夏¶
　　(臣/)聞天璣甄度柏梁肇始宸章帝範崇謨玉海先¶
　　編御集是以丹書翠箧¶
經綸髙金鏡之篇嚳詠唐歌¶
巍煥軼雲珠之笈¶
　　(臣/)聞黼座陳謨三接廣延扵晉晝金華顧問四聰¶
　　上達夫璇穹是以道原於天¶
銓鑑仰奎文之煥言衷諸¶
<pb:KR2m0040_WYG_100-4a>¶
聖髙深欽¶
皇道之融¶
　　(臣/)聞書倉縑素義海文河册府編摹天包地絡是¶
　　以蘭臺排架侔縣圃以三成芝檢充厨峙神州之¶
　　七閣¶
　　(臣/)聞溯雕鏤於長興鈔胥比㨗盛挍刋於端拱剞¶
　　氏相沿是以槧仿荆溪石室¶
記五經之萃珍儲¶
<pb:KR2m0040_WYG_100-4b>¶
　天禄書林廣萬本之傳¶
　　(臣/)聞蘭亭八柱羅墨妙而星輝瓊笈三希排寳章¶
　　而錦纂是以寓¶
璇題於石墨綏豐標快雪之堂啟璚箧之琳瑯篆額陋¶
　　停雲之館¶
　　(臣/)聞蕭斧衮章筆削䋲乎玊尺芸籖縹帙權衡協¶
　　以金模是以鳯紀提綱翠牒正編年之統麟書衍¶
　　緒¶
<pb:KR2m0040_WYG_100-5a>¶
丹毫垂經世之圖¶
　　(臣/)聞刻玉逰河風雲翊乎宸駕披圖巡洛衛仗拱¶
　　以鉤陳是以¶
命倌展儀鷲嶺則閣名領要¶
入疆咨岳龍泉之堂署行春¶
　　(臣/)聞秋補春原習祥邰室雲瞻日就視典堯亭是¶
　　以泮水文壇杏参天而布藻臺懐佛域蓮迓¶
　蹕以含馨¶
<pb:KR2m0040_WYG_100-5b>¶
　　(臣/)聞三亹消息潮起伏於鹽官九曲支流漲渦盤¶
　　於淮甸是以連排鷹齒海塘鞏屹以梅樁宣洩龍¶
　　門河軌安趨其竹箭¶
　　(臣/)聞陶邱利導濟縁伏見而為滎㶚滻分流涇本¶
　　澄清而别渭是以辨菏汾之分派逺箴桑杜之訛¶
　　訂孔鄭之㣲言始别淄澠之味¶
　　(臣/)聞蒲昌之海河乃導其重源桐柏之山淮匪潛¶
　　于雙井是以槎尋博望崑侖伏鹽澤之流經注道¶
<pb:KR2m0040_WYG_100-6a>¶
　　元豐水析胎簮之嶺¶
　　(臣/)聞天山北界廣徴兀格之言震旦西通重譯支¶
　　那之義是以龍沙式廓葉爾羗志乃同文象教洪¶
　　宣土伯忒經曽受記¶
　　(臣/)聞輯瑞嵞山叙渠搜於禹㑹獻琛蕃國來西旅¶
　　扵周京是以凖𨽻衞拉布岵圗¶
錫伊緜之號藏通宗喀廓爾喀展歸順之誠¶
　　(臣/)聞有征無戰如時雨之行師惟㫁乃成儼衝風¶
<pb:KR2m0040_WYG_100-6b>¶
　　之振籜是以石峯電掃威螗斧以¶
天弧鹿港𤇺銷靖鯨波于海若¶
　　(臣/)聞驃樂狼歌道通鳥譯鱗趨鳬集状献鴻臚是¶
　　以逺奉龍函戞里則齋心日域䖍朝¶
　鳯闕富良則稽首星樞¶
　　(臣/)聞編弇山之玉簡版進益疆臚宛委之銀文圖¶
　　呈括地是以¶
宸居星拱黄輿増度邑之篇亥歩區分赤縣廣元和之¶
<pb:KR2m0040_WYG_100-7a>¶
　　　志¶
　　　(臣/)聞發言為詩三類諧夫頌器徳音謂樂九韶譜¶
　　　以中聲是以連類含章按譜悉睢麟之意象容表¶
　　　慶升歌皆鸞鳯之音¶
　　　(臣/)聞堯韭禹糧粒食豐于四融白苞丹虋農祥卜¶
　　　以千倉是以¶
　再豁漕儀藏富倍九年之積¶
　四蠲丁賦屡豐¶
<pb:KR2m0040_WYG_100-7b>¶
鍚萬寳之穰¶
　　　(臣/)聞韶華虞館左制肇乎環林纉武岐陽獵碣森¶
　　　乎璧沼是以¶
　觀文成化三雍拓豐鎬之規釐舊増新十鼓燦¶
　星雲之藻¶
　　　(臣/)聞連科錫羡茅茹共㧞扵新恩特奏升名椿算¶
　　　咸成夫茂典是以雲章倬漢作人徴¶
　夀考之祥蕊榜引年造士廣春秋之選¶
<pb:KR2m0040_WYG_100-8a>¶
　　　(臣/)聞歌風解阜撫五辰而庶績咸熙思日賛㐮綜¶
　　　六典而百官以治是以鵷班懋賞署銜榮進夫升¶
　　　階¶
　鸞誥馳封鈿軸¶
　恩推乎錫類¶
　　　(臣/)聞歌駿發以祈年神猷協契美鴻釐而薦祀令¶
　　　序登豐是以¶
　望秩燔柴瓊乎遍懐柔之¶
<pb:KR2m0040_WYG_100-8b>¶
　徳先河後海¶
琳壇報率育之功¶
　　　(臣/)聞龢神舒亹三夀集于福衢齯齒鼚愉千叟翔¶
　　　乎仁路是以歡騰人瑞耄耆祝¶
　軒頊之年義闡¶
　天言更老訂星辰之誤¶
　　　(臣/)聞鶼林鰈水職方呈土訓之書颿海繩山王㑹¶
　　　集爻閭之幣是以¶
<pb:KR2m0040_WYG_100-9a>¶
龍光萬國稱觥則樂奏雲門鰲抃千班奉賮則人来月竁¶
　　(臣/)聞春臺皥皥與物咸熙綿宇誾誾諸福畢至是¶
　　以承¶
暉光而訢藹義門萃族姓之居洽協氣以遹翔慶牒¶
錫曽元之瑞¶
　　(臣/)聞三象騰輝升恒頌夫天保九功攸叙荘敬昭¶
　　其日強是以¶
皇極歛敷螭璽鏤¶
<pb:KR2m0040_WYG_100-9b>¶
八徴之篆¶
昌辰樂愷鴻圖申¶
五福之堂¶
　　(臣/)聞乾闓坤懌晏粲¶
皇儀河慶山呼駢蕃¶
夀祉是以三三積黄鐘之數以莫不増五五符大衍之¶
　　圖自今伊始¶
萬夀恭擬¶
<pb:KR2m0040_WYG_100-10a>¶
八徴耄念頌九篇二十八章(謹序/)¶
　　　　　　　　　　　　内閣學士(臣/)翁方綱¶
皇帝御極之五十有五年㳟逢¶
八旬萬夀慶辰¶
皇上¶
御製八徴耄念之寳記¶
錫訓敷言推本箕子陳疇之㫖與前此¶
古稀天子之寳¶
<pb:KR2m0040_WYG_100-10b>¶
猶日孜孜之義¶
五福五代堂之義相為經緯表裏光煒炳煥照耀天地¶
　　皇哉丕天之大律䆳古以來所未臻已(臣/)謹案尚¶
　　書正義曰庶衆也徴念也王者用九疇為大中五¶
　　氣各以時來所以為衆事之騐也蔡沈書傳曰庶¶
　　徴曰念所以省騐也林之竒尚書解曰五者各以¶
　　時至無過無不及各得其多寡先後之序盖疇範¶
　　之精微托本于¶
<pb:KR2m0040_WYG_100-11a>¶
　君徳以¶
　皇極為九疇之中而以¶
　念徴為九疇之實事也然自古傳注諸家逓相推衍義¶
　　　蕰以為禹傳于箕箕傳于武而己未有¶
　躬行實踐¶
　親履厥祜¶
　親敷厥訓如我¶
　皇度越千聖貫疇福之大原者也先是有¶
<pb:KR2m0040_WYG_100-11b>¶
　御製讀洪範¶
　著論深切發明兢惕敬誠之㫖盖¶
　皇上敬¶
天法¶
祖¶
　勤政¶
　受民翕受单厚諸福之物可致之祥莫不備至¶
　文教之宣¶
<pb:KR2m0040_WYG_100-12a>¶
武功之暢¶
教養之經綸¶
膏澤之優渥與嵗増多與時増集¶
恩言春煦¶
綏多祜于衆兆民復¶
詔普蠲正供¶
開鄉㑹恩科龎鴻協氣浹于海表逺藩歸仁稽首¶
　闕下懽忭之誠四逺市應九寰承流蔀屋夀民年逾期頤¶
<pb:KR2m0040_WYG_100-12b>¶
　　暨䔍慶曾元者各以千百計駢叠受祉遶¶
　慶霄而騰喜氣¶
皇上猶復兢兢戒慎求寜求莫黜繁文崇寔政¶
宵旰精勤¶
六飛巡涖¶
鏗泗水之鐘琴¶
勒辟廱之籀鼓¶
元音夀牒¶
<pb:KR2m0040_WYG_100-13a>¶
寳典瑶章貞符叶貫珠躔璧合自有書契以來丹甲秘¶
　　寳所紀于¶
　今徴實矣臣竊嘗綜研諸儒洪範解詁無若朱子之¶
　　言曰人君履天下之至中有天下之純徳立至極¶
　　之標凖故必順五行敬五事以修其身厚八政協¶
　　五紀以齊其政然後至極之標凖卓然有以立乎¶
　　天下之大中使夫四方輻輳面内而還觀者莫不¶
　　于是取則焉此葢皇極之所以建五福之所以歛¶
<pb:KR2m0040_WYG_100-13b>¶
　　而即庶徴之所以念用也(㣲臣/)伏思聖經疇範攸¶
　　叙之㫖今于¶
聖人¶
躬行之實事徴之自古諸儒或得窺見其理而不能恭¶
　　逄其事(臣/)之愚陋得㳟逄¶
聖人而不能闡揚萬分之一(臣/)實慙悚不敢安敬繹範¶
　　疇之義撰頌九篇仍于每篇之首謹為小序依九¶
　　疇之次¶
<pb:KR2m0040_WYG_100-14a>¶
　　　(臣/)謹案箕子陳疇始于一五行我¶
　皇上聖徳同¶
天天徳之要¶
　念徴之本為疇叙所資始謹撰頌四章¶
　　　欽惟¶
　聖皇體¶
天錫極洪鈞一氣¶
　萬福是式體信達順各以其職¶
<pb:KR2m0040_WYG_100-14b>¶
　萬福之㑹㑹于¶
　至徳(一章/)¶
　　　惟和惟脩彚于六府惟功惟叙¶
　五徳斯溥¶
　至徳¶
　至誠旋宫應吕太和保合承¶
天之祜(二章/)¶
　　　斗為帝車運乎中央節均四序昭被萬方中和位¶
<pb:KR2m0040_WYG_100-15a>¶
　　　育玉燭道光¶
　延釐申之¶
　曼夀無疆(三章/)¶
　　　受釐熙載載¶
　撫五辰日用飲食¶
　錫福庶民¶
　至誠之徴¶
　健行日新得¶
<pb:KR2m0040_WYG_100-15b>¶
天乆照¶
　萬福長春¶
　　　右頌第一篇四章章八句¶
　　　(臣/)謹按箕疇次二敬用五事以敬為主合于¶
　聖人致福之本實為¶
　念徴之劵謹撰頌四章¶
　聖徳之基¶
　聖敬主之¶
<pb:KR2m0040_WYG_100-16a>¶
　聖學之本¶
　聖敬聚之¶
　聖祜之源¶
　聖敬溥之¶
　敬用之實惟範疇叙之(一章/)¶
　聖敬日躋敬¶
天法¶
祖¶
<pb:KR2m0040_WYG_100-16b>¶
　聖心勤民¶
　無逸作所以貫萬事以凝¶
　萬祜¶
　執兩用中圓規方矩(二章/)¶
　　　惟律惟度至精斯鏡惟物惟則大中斯慶疇範之¶
　　　要基于¶
　作聖¶
　聖祜之䔍闡于¶
<pb:KR2m0040_WYG_100-17a>¶
　用敬(三章/)¶
　　　九思四勿魯論歸仁千祥萬善¶
　聖祜日新道之大原推本于¶
　修身福之大本合撰于¶
天人(四章/)¶
　　　右頌第二篇四章章八句¶
　　　(臣/)謹案箕疇次三農用八政孔安國傳曰農厚也¶
　　　馬融注曰農為八政之首故以農名二義葢兼資¶
<pb:KR2m0040_WYG_100-17b>¶
　　　焉¶
　皇上念切民依為¶
　念徴之本務謹撰頌三篇¶
　帝念阜農康功田功惟¶
　醇化時醲惟¶
　湛恩時庸黎民時雍教養攸同既聚而豐百司百工備挈于¶
　皇衷耕鑿胥從胥叶扵大中¶
　萬福攸崇(一章/)¶
<pb:KR2m0040_WYG_100-18a>¶
　帝綏百福¶
　帝總百禄三農九榖萬寳時熟黍稷穜稑禾麻麥菽疆¶
　　　遂畛瀆利甿以膏沃¶
　帝咨于司牧宅里善俗則民用親睦胥戬榖是䔍(二章/)¶
　　　正供¶
　普蠲屢遍于普天¶
　帝心浹于農田土宜胥便嵗功聿宣畎涂山川畊讀誦¶
　　　絃里豆庠籩考藝興賢¶
<pb:KR2m0040_WYG_100-18b>¶
　覈實凛其權¶
　化工陶甄¶
　多祜萬年(三章/)¶
　　　右頌第三篇三章章十二句¶
　　　(臣/)謹案箕疇次四協用五紀孔傳曰協和也蔡傳¶
　　　曰五紀曰協所以合天也¶
　皇上念徵煕績協¶
天人之應謹撰頌二章¶
<pb:KR2m0040_WYG_100-19a>¶
帝念福之徵¶
帝挈紀之成¶
錫極均平以¶
握璣衡四序時行百嘉時榮百度時貞庶績時凝一本于¶
至誠¶
行健元亨品物流行利貞性情¶
六位時乗萬物由庚¶
茀禄茂承¶
<pb:KR2m0040_WYG_100-19b>¶
經緯升恒(一章/)¶
　　斗樞珠光挈魁戴筐節度隂陽¶
六飛集祥¶
協時月日之章¶
協律度衡之常熙春澤滂律筩鏘鏘吹布于萬方岱宗¶
　　蒼蒼大海泱泱洙泗之鄉金絲之堂¶
奎文矞皇慶嵗豐穣胥樂歌¶
夀康(二章/)¶
<pb:KR2m0040_WYG_100-20a>¶
　　　右頌第四篇二章章十六句¶
　　　(臣/)謹案箕疇次五建用皇極曰皇建其有極¶
　念徴之建也曰歛時五福用敷錫厥庶民¶
　念徴之錫也曰皇極敷言是彛是訓¶
　念徴之訓也敬惟¶
　乾坤之容¶
　日月之光非語言文字所能繪也謹撰頌一章¶
　　　昔唐虞之治曰執中用中惟¶
<pb:KR2m0040_WYG_100-20b>¶
　聖合揆¶
　心法攸同而¶
　聖心之精一益仰叶於¶
昊穹惟¶
　聖念徴惟¶
天比崇¶
　念念疇叙¶
於穆昭融是以立大中之極至觀彛範之㑹通髙明博厚¶
<pb:KR2m0040_WYG_100-21a>¶
　　悠乆延洪㑹極保極釐工亮工杓建星拱海滙風¶
　　從河洛㑹于中五律吕統于黄鍾五行總于大極¶
五福萃於¶
皇躬萬里㑹原萬川朝宗¶
萬福偕來萬國呼嵩¶
　　右頌第五篇一章二十六句¶
　　(臣/)謹按箕疇次六乂用三徳傳謂乂以治民也敬¶
　　惟¶
<pb:KR2m0040_WYG_100-21b>¶
皇上乂安海宇為¶
念徴之實用謹撰頌二章¶
帝念徴無頗¶
建極中和台垣峩峩萬象包羅剛柔弗過正直弗阿¶
大化漸摩慶民有那瀼瀼¶
恩波¶
祜偹且多¶
奉三同科吹萬載歌(一章/)¶
<pb:KR2m0040_WYG_100-22a>¶
　帝念徴無斁¶
　中和錫極納民範式軌物咸則平康正直剛柔弗忒無¶
　　　偏無側規矩䋲尺恵此萬國純嘏千億以釐¶
　萬福以乂三徳(三章/)¶
　　　右頌第六篇二章十二句¶
　　　(臣/)謹案箕疇次七明用稽疑曰康強曰逄吉葢¶
　聖人心與¶
天通為¶
<pb:KR2m0040_WYG_100-22b>¶
　念徴之實騐謹撰頌二章¶
　帝念¶
天之諶¶
　心¶
天之心鑒銘規箴¶
　顧諟惟欽¶
　至誠照臨¶
帝謂聞音接以¶
<pb:KR2m0040_WYG_100-23a>¶
　精忱切民隐之深和氣所歆¶
　錫嘏壬林民氣樂湛遍海澨山岑(一章/)¶
　帝念¶
天之載致¶
天之瑞豐穣滂沛¶
　景福攸介¶
　精誠所㑹肸蠁如對¶
　萬福來㑹與¶
<pb:KR2m0040_WYG_100-23b>¶
穆清一氣¶
　慶祺薈萃¶
　醇膏普賚光被周暨環薄海内外¶
　　　右頌第七篇二章章十二句¶
　　　(臣/)謹按箕疇次八念用庶徴傳釋詳矣未有以¶
　聖人履¶
　天位¶
　篤慶¶
<pb:KR2m0040_WYG_100-24a>¶
　念徵如我¶
　皇上¶
　徳福兼備者也謹撰頌五章¶
　　　惟¶
　聖念徵惟¶
　聖至誠¶
　至誠之¶
　念與¶
<pb:KR2m0040_WYG_100-24b>¶
天合并召律調風寒暑雨晴貞恒之驗久道之成以時來叙訢合于¶
　　昇平(一章/)¶
　　　惟¶
　聖念徵惟¶
　聖念敬庶徵之念驗于庶政¶
　綏猷¶
　綏祜单厚保定¶
　五代同堂八方同慶¶
<pb:KR2m0040_WYG_100-25a>¶
曰敬用之實功¶
曰肅乂哲謀聖(二章/)¶
　　惟¶
聖念徴惟¶
聖念典¶
日月光華¶
乾坤合撰¶
手釐四庫¶
<pb:KR2m0040_WYG_100-25b>¶
道賅萬卷岐陽籕鼔其光大闡郁郁増新煌煌¶
　寳篆(三章/)¶
　　惟¶
聖念徴惟¶
聖念用以¶
熙庶績以綏萬衆撫字柔懐同文一統捧觴喜氣普天¶
　來共¶
長春瑞靄普天合頌(四章/)¶
<pb:KR2m0040_WYG_100-26a>¶
　　　惟¶
　聖念用惟¶
　聖念徴煌煌¶
　　寳篆惟¶
天慶之承¶
　奎文作記惟寅惟兢¶
　夀牒瑶章霞蔚雲蒸¶
　道光蟠際與嵗日月俱增(五章/)¶
<pb:KR2m0040_WYG_100-26b>¶
　　　右頌第八篇五章章十句¶
　　　(臣/)謹按箕子陳疇摠括於九五福¶
　聖天子¶
　五福名堂¶
　八徴篆寳質之經義¶
　心印揆合¶
天作慶符謹撰頌五章¶
　聖皇錫福¶
<pb:KR2m0040_WYG_100-27a>¶
聖皇錫徳¶
五徳之崇¶
五福之則¶
五福堂開¶
多福増益胥于範之錫胥于¶
徳之積是九疇之本是¶
萬福之式(一章/)¶
聖皇錫福¶
<pb:KR2m0040_WYG_100-27b>¶
聖皇錫政¶
實福之本¶
實政之應¶
五福探原四時為柄一氣環瀛粹精如鏡是攸叙之凖¶
　　是¶
念用之證(二章/)¶
聖皇錫福¶
聖皇錫訓¶
<pb:KR2m0040_WYG_100-28a>¶
讀範敷言¶
兢業戒慎¶
惟日孜孜¶
健行益進惟¶
錫訓之式行惟經義之協順惟疇範之㑹歸惟¶
帝徳之廣運(三章/)¶
聖皇錫福¶
聖皇錫瑞¶
<pb:KR2m0040_WYG_100-28b>¶
科詔¶
蠲詔¶
沛綸¶
沛惠夀民夀世萬祥來備梯山航海環踵拜¶
賜呼嵩之聲盈乎天地(四章/)¶
聖皇錫瑞¶
聖皇錫疇¶
五福之藴¶
<pb:KR2m0040_WYG_100-29a>¶
隂隲所酬禹以傳箕箕以傳周¶
聖皇兼之¶
敷訓綏猷於萬斯年¶
萬古是遒(五章/)¶
　　右頌第九篇五章章十句¶
　¶
　¶
　¶
<pb:KR2m0040_WYG_100-29b>¶
　¶
　¶
　¶
　¶
　¶
　¶
　¶
八旬萬夀盛典卷一百¶
