# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:24.497403
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷九十
<pb:KR2m0040_WYG_090-1a>¶
　欽定四庫全書¶
　八旬萬夀盛典卷九十¶
　　　歌頌(十/)¶
　萬夀祝¶
　釐茂典記一首¶
　　　　　　　　　　　　　　禮部尚書(臣/)紀昀¶
　　　欽惟我¶
　皇上正位星樞凝神雲牖九陽元氣運槖籥以周流二¶
<pb:KR2m0040_WYG_090-1b>¶
　　　曜貞明轉璣衡而不息¶
　萬萬年綿延鳳紀積算無窮五五數契合龍圖循環復¶
　　　始當由庚之直嵗¶
　八袠宏䦕卜太乙之降祥四瀛同慶衢童壌叟咸泳化¶
　　　而謳吟氷海炎州亦聞風而詠蹈丁未八月多羅¶
　　　禮親王(臣/)永恩等上占¶
景命欣叶瑞於南弧博採輿情共陳書於¶
　　北闕祈増¶
<pb:KR2m0040_WYG_090-2a>¶
舜夀預陳河渚之苻幸荷¶
堯俞¶
俯鑒封人之願¶
許以庚戍八月舉行¶
慶典従衆志也然而¶
冲懐謙挹¶
明訓諄詳雖席豫而履豐恒戒奢而示儉戊申三月¶
詔以大學士臣阿桂臣和珅等經理其事曲従民志容¶
<pb:KR2m0040_WYG_090-2b>¶
　　申芹曝之忱仰體¶
天心不改松雲之素觀瞻所繫惟昭¶
帝制之荘嚴節度斯存不極人工之巧麗盖我¶
皇上執中建極規矩生心稱物平施權衡合道義當修¶
　　舉雖億萬而無辭事近紛華即纎㣲而亦謹是以¶
　　黄河紫澥斸石搴茭粉堞丹樓甃郛造邑冬官計¶
　　直恒盈轉運之舟車農部持籌弗靳度支之金幣¶
　　至於¶
<pb:KR2m0040_WYG_090-3a>¶
　春旗遥蒞輯瑞¶
時廵秋獮¶
親臨艾蘭講武¶
屬車所至鄉閭無力役之征¶
行殿雖陳棟牖鮮雕礱之飾屢聞¶
丹詔勿踵事以増華或發朱提毎量工而給直今逄¶
聖節方同文囿之經營預降¶
温綸俾守堯階之樸遫持盈保㤗¶
<pb:KR2m0040_WYG_090-3b>¶
聖心之所見深矣是年八月預行正科鄉試即以明春¶
　㑹試而以正科之嵗加舉¶
恩科歌鹿鳴而開宴不待三年登雁塔以題名探支一¶
　嵗碧桃重放春風長天上之花丹桂添栽秋露浥¶
　月中之樹銀袍及第咸稱¶
夀考之作人鐵網求材應見文章之報¶
國此¶
行慶施恵之始也至於伏生耆耉白首研經曺鄴棲遲¶
<pb:KR2m0040_WYG_090-4a>¶
　　青衫隨計来扶鳩杖皆邀免觧之¶
恩得到龍門總入奏名之例人登雲路争㸔老鶴之冲¶
　　天官帯氷銜亦似新鶯之出谷盖年老諸生以鄉¶
　　試¶
賜第㑹試¶
賜職者三載之中殆數百焉是皆我¶
皇上金華嵗講¶
念典維勤壁水¶
<pb:KR2m0040_WYG_090-4b>¶
親臨¶
栽培有素¶
奎章寳字括典謨雅頌之精¶
　壁府芸籖蒐甲乙丙丁之秘箕疇演範建¶
皇極以敷言¶
羲畫傳心觀人文以成化元元本本惟¶
聖教之開先炳炳麟麟遂儒風之彌盛加以澄清士習¶
　　滌宋儒朋黨之風慎重科名遏唐士夤縁之竇敦¶
<pb:KR2m0040_WYG_090-5a>¶
　　崇道義俗盡還淳砥礪亷隅人思自立是以滋蘭¶
　　種蕙才彌取而彌多映雪嚢螢年益髙而益壮幸¶
　　登¶
夀㝢得荷¶
榮光豈非¶
久道之成俾恊彚征之吉歟是月緬甸國貢使至十二¶
　　月䑓灣生畨亦至白狼赤虺唐姚州旁帯之區青¶
　　草黄茅楚荘蹻未開之地當年負險避七萃而潛¶
<pb:KR2m0040_WYG_090-5b>¶
　　踪此日輸誠慕兩階而向化甘稱臣僕不矜驃信¶
　　之題詩無待招徕迥異趙佗之納貢至於峒蠻别¶
　　種翠嶂週圍海國旁支赤嵌控帯土風各别在山¶
　　都木客之間王化不通自栗陸赫胥之世屬以樓¶
　　船下瀬横衝鹿耳之濤戈甲捜巖净掃雞籠之雪¶
　　狼&KR0707;討逆始知九伐之¶
聲靈蜃窟傾心願附八閩之版籍鳥言卉服到¶
　朝廷初習威儀瘴霧蠻烟如天地乍開混沌是皆¶
<pb:KR2m0040_WYG_090-6a>¶
皇穹眷命申保佑之無疆故令荒憬歸心昭天人之合契¶
　　　當其仰瞻¶
　　宫闕經九譯而来庭皆蒙¶
　俯允臣鄰效三呼而致祝豈偶然歟是年冬禮部侍郎¶
　　　(臣/)徳明以太常寺仙蝶恭¶
　　進䝉¶
　御製詩章我¶
　皇上道源洙泗乆斥神仙治法唐虞寧矜符瑞故¶
<pb:KR2m0040_WYG_090-6b>¶
　天文寵錫雖特記共来儀¶
　聖諭丁寧仍預防夫好異然當昆蟲之俯蟄咸避風霜¶
　　　惟兹薄翼之蠉飛近瞻¶
　雲日共間共見事有明徴時往時来象非偶幻良由¶
　得天乆照逢¶
　洪算之緜延所以與物皆春飲太和之洋溢休徴感應¶
　　　則草木長蕃協氣沖瀜則禽魚咸若亦似陪筵之¶
　　　千叟各遂生成因偕表宅之百齡並登仁夀較諸¶
<pb:KR2m0040_WYG_090-7a>¶
　　　連珠合壁天著神符九穗雙岐地徴靈契洪纎異¶
　　　類論其事似若殊途位育同原考其理實無二致¶
　帝垂彛訓雖云却而弗居臣頌昇平未敢闕而不錄也¶
　　　己酉正月大學士(臣/)阿桂等奏請纂修¶
　萬夀盛典摛詞東觀金匱紬文比¶
　夀南山琅函紀盛自¶
　七旬而託始十年之歌頌彌多列八目以分門兩載之¶
　　　蒐羅未竟盖¶
<pb:KR2m0040_WYG_090-7b>¶
　九重之¶
　綸綍嵗嵗増宣兼萬國之梯航時時遝集浩繁難罄本¶
　　　如海之無涯接續添書亦似川之方至羲和測騐¶
　　　不能寸晷而周天章亥步量難以數程而盡地固¶
　　　其所也是年五月安南國阮光平奏表乞降七月¶
　　　西畨廓爾喀亦遣使内附鄧侯去國失地書名鄅¶
　　　子無歸従孥不返廢興有數識¶
天意之所存順逆能明即¶
<pb:KR2m0040_WYG_090-8a>¶
帝心之所鑒陳情納䞇願隨¶
軒帝合符稽首稱藩不待¶
周文因壘當經始祝¶
釐之嵗恰值敂関計臚歡稱慶之期猶能来賀若夫蓬¶
　　婆之外地漏山經井絡之餘人依梵域大荒西去¶
　　已逺隔乎坤維懸度東行但遥稱以震旦初以下¶
　　情未達觸蠻搆釁而兵争繼以¶
聖鍳周知虞芮質成而心服稽其龍媒人貢路出三巴¶
<pb:KR2m0040_WYG_090-8b>¶
　　正逢桂蠧封函人来五領聞風讋慄均為不戰而¶
　　降接踵馳驅大似相期而㑹若或使之斯亦異矣¶
　　是嵗也嘉祥並祥已届¶
昌辰¶
乾惕彌深猶形¶
睿藻¶
徳能基福理&KR1574;其淵源¶
聖本希天¶
<pb:KR2m0040_WYG_090-9a>¶
　心符乎幬載九疇布列惟¶
　皇極之居中五事分占信庶徴之有騐文鐫¶
　寳篆詞比湯盤¶
　記勒瑶編義深堯誡上孚¶
帝縡知息息之潜通獨握¶
　乾樞恒兢兢之¶
　宻省則有¶
　御製八徵耄念之寳記焉雙鈎精妙墨拓烏金十鼓團¶
<pb:KR2m0040_WYG_090-9b>¶
　　　圞石瑩蒼壁援今證古縷陳一器之源流摘謬存真¶
　親定三家之同異集王書而刻帖妙勝懐仁補周雅以¶
　　　成詩逺逾束晳已殘焦尾重膠百衲之琴久碎精¶
　　　金再鑄九州之鼎¶
　㡬餘旁涉足知¶
　聖智之兼周物小能勤益見¶
　睿思之曲到則有¶
　御製重定石鼓文焉夫岐昌演易法天者在於健行姬¶
<pb:KR2m0040_WYG_090-10a>¶
　　旦陳書享國者由於無逸箴銘咨儆是真保治之¶
　　樞機强固精明抑亦¶
延年之符券矣庚戍正月頒¶
萬夀恩詔於天下大撓推䇲候届新正太皥司辰時當¶
　　元旦筩吹太簇為東風入律之初柄指攝提是北¶
　　斗回天之始¶
寳袠啟長生之籙¶
天禄方増盎漿㪚太極之泉¶
<pb:KR2m0040_WYG_090-10b>¶
春祺用錫嵗朝申賀拜¶
黼座而分行¶
聖節推恩布¶
綸音而涣號台衡承¶
㫖擎来一卷¶
黄麻宗伯司儀捧到三層¶
　丹陛鳯銜而下日華耀五色之紋蛾伏而聴風影漾¶
　　雙垂之穗鴻臚迭唱春生廿二條中儀部分¶
<pb:KR2m0040_WYG_090-11a>¶
頒澤浃三千界内霆聲啟蟄八夤之壧處傾聴雲液流¶
　　甘百族之桐生茂豫喧呼相告真如大海潮音沾¶
　　溉無窮未減恒河沙數然而我¶
皇上淵乎深念彌軫衡茅邈爾遥思先知稼穡¶
乾元各正雖溥育夫寰中¶
巽命重申再加施於格外更於¶
頒詔之後¶
命普免天下錢糧九州成賦為數原多一體蠲征承¶
<pb:KR2m0040_WYG_090-11b>¶
恩最溥¶
滋培有素已兩停轉粟之舟¶
敷錫無疆又四輟催租之吏¶
膏雨一時而再降九榖増蕃¶
福星每嵗而移躔三年徧到固宜¶
堯封禹甸人人後舞而前歌兼使戎索蠻疆處處懐仁¶
　　而慕義矣是月十日¶
命外國貢使隨宴於¶
<pb:KR2m0040_WYG_090-12a>¶
御園髙句驪東藩之首近接三韓暹羅斛南海之隅遥¶
　　通六詔集榕城之市舶獻篚者地號中山欵桂管¶
　　之闗門奉表者人居北户復有天西之絶域驂鹿¶
　　呈圖新従棧北之長途貢&KR0729;通道先来後至均當¶
慶節之前舊屬新封並入¶
華林之宴五筵列俎叨¶
　天酒之¶
親斟三國同文喜¶
<pb:KR2m0040_WYG_090-12b>¶
宸章之賡和顔師古繪圖貞觀曽所未聞明悉獵聨句¶
　　蓬莱知其不逮豈非山川萬里咸知¶
威徳之昭所以中外一家共效拜颺之盛歟二月¶
東廵岱嶽¶
親祀¶
孔林百神咸秩迹尋黄帝之合宫六藝常昭禮重¶
素王之闕里萬象入¶
光明之燭風被青徐四民游樂利之天¶
<pb:KR2m0040_WYG_090-13a>¶
恩沾河濟惟¶
皇歛福無煩探策於山靈是處祈¶
年定信添籌於海屋况乎¶
臨瞻車服道本崇儒¶
宏奬詩書政先造士地連郊甸博収冀野之驊騮俗尚¶
　　章縫添種頖宫之芹藻燈明黄卷争奮志於黌中¶
　　草映青袍毎成名於額外傳毛萇之雅頌多吟¶
嘉樂之章習言偃之絃歌半奏¶
<pb:KR2m0040_WYG_090-13b>¶
熾昌之咏良有由矣七月緬甸國貢使與䑓灣生畨皆¶
　　復至狼䐠初返求¶
錫命而重来龍户纔歸因介¶
眉而再到就瞻志切寧辭川陸之遥頌祝情深敢避風¶
　　潮之險紅綃罥額金葉髙擎緑罽垂腰瓊筵曲跪¶
　　花紋宻簇辨佛天香象之形錦段輕舒出海國靈¶
　　鮫之手珍函秘寳宜増修瑞應圖中異状殊名具¶
　　譜入昇平樂裏他如昔来豐鎬曽錫南車後逮嬴¶
<pb:KR2m0040_WYG_090-14a>¶
　　　劉遂停北轍迨¶
　威稜之震叠逺被丹垠乃逖聴之風聲重輸白雉十年¶
　　　一貢平時原有常期¶
　萬夀八旬今日特申賀悃飛章先告正當岱宗輯玉之¶
　　　時函表初呈恰符泮水獻琛之地足見綏柔之¶
　徳厯乆而彌深亦徴銜感之忱有増而無已則南掌貢¶
　　　使至焉攣鞮故地南北二庭突厥遺封東西二部¶
　　　赤山青海袤延斜繞乎長城烏弋黄支控制全歸¶
<pb:KR2m0040_WYG_090-14b>¶
　　　乎都䕶不侵不叛一百年松漠銷𤇺無詐無虞二¶
　　　萬里玉闗通驛来經冰磧知屬國之同心跪上霞¶
　　　觴願¶
　聖人之多夀則䝉古回部咸至焉雷音説法逺接金容¶
　　　雪嶺安禅别開銀界西方佛國夙尊大寳法王¶
東土聖人早識¶
曼珠皇帝曇花浄域尚傳五百之應真貝葉新經敬上十¶
　　　千之¶
<pb:KR2m0040_WYG_090-15a>¶
天子企瞻¶
舜日皆生歡喜之心膜拜¶
堯階齊賀¶
延洪之祚則西藏逹&KR0008;喇嘛班禅貢使至焉大宛舊壤¶
　　夙建五城毋寡餘民今分二族捎雲古榦問神樹¶
　　而猶存踣鐵髙蹄貢花驄而屢至時因譯長得聞¶
　　中土之歡吟敬遣翎侯逺達外臣之賀悃黄雲入塞¶
　　来經甌脱之區赤帟聫行亦預爻閭之㑹則哈薩¶
<pb:KR2m0040_WYG_090-15b>¶
　　克貢使至焉周封箕子古有遺風李代王瑶今仍¶
　　舊國樂浪郡乆為外域實宻邇於邉疆覺華島一¶
　　震¶
天威遂長修夫職貢毎逢¶
聖夀原隨虎拜之班幸值¶
隆儀更切鳬趨之願途經風雨雖淹滯而難行志仰¶
雲天竟馳驅而迅赴則朝鮮貢使至焉岷源曲折江水¶
　　東流石紐巉巖維州西控狼心叵測近依巴屬之¶
<pb:KR2m0040_WYG_090-16a>¶
　　疆鳥道難登舊是冉䮾之地自六師之戡定全然¶
　　列戍開屯遂九姓之敉寧莫不輸賨納賮更畨入¶
　　覲得瞻¶
龍衮之光隨隊躋堂亦附雁臣之次則兩金川土司至¶
　　焉若夫呼韓覲漢雖有前聞蘓禄朝明亦徴舊史¶
　　然皆偶因他故隨貢篚以来庭都非特矢専誠奉¶
夀觥而詣¶
　闕兹獨山程水驛逺跋涉以觀光月館雲階躬趨蹌¶
<pb:KR2m0040_WYG_090-16b>¶
　　而申慶嘏詞金盞迥逾唐莋之歌蕃樂氷絃絶勝¶
　　龜兹之譜核諸越史堯以来之所未聞徴以蠻書¶
　　唐以前之所莫紀則安南國王阮光平親至焉是¶
　　皆我¶
皇上天弧震耀八極¶
宣威¶
心鏡澄明¶
九重握算河源棡鼔冄清葱嶺之塵月窟牙旗雙獻花¶
<pb:KR2m0040_WYG_090-17a>¶
　　門之馘闢蠶樷而破陣梟獍巢空跨鯨海而揚舲¶
　　魚龍氣净路窮地絡八絃拓白阜之圖響徹天閶¶
　　十曲奏黄神之樂是以玉河珠海悉主悉臣鰈水¶
　　鶼林来王來享¶
九如陳頌際流虹繞電之期四海趨風預鼓瑟吹笙之¶
　　宴㑹歸之盛至是而蔑以加矣七月十有九日¶
聖駕至自¶
　避暑山荘自八月朔為始日¶
<pb:KR2m0040_WYG_090-17b>¶
召王公大臣及諸外藩¶
錫宴作樂於¶
　同樂園朱廊列坐共侍¶
堯樽¶
　紫殿分曺同聴¶
軒樂風生繡罽廿四畨迭換雲衣響滴銅壺卅二刻細¶
　　浮銀箭對曈曈之日影¶
　化國恒長望穆穆之¶
<pb:KR2m0040_WYG_090-18a>¶
天光¶
聖容倍肅綈嚢叠進仍章奏之¶
勤披錦帙時開更圖書之¶
頻玩管絃聲裏事毎¶
親咨歌舞筵前人猶輪對¶
起居無倦是為静而有常¶
荘敬彌强益信恭則能夀此尤近依¶
日月衆目之所同瞻恭詠䑓萊羣情之所共慰者矣是¶
<pb:KR2m0040_WYG_090-18b>¶
　　月十二日¶
聖駕自¶
　圓明園入¶
　宫¶
　金支¶
啟蹕道路光輝¶
　玉[車*犬]鳴¶
鑾人天瞻仰幔亭帳殿稍供¶
<pb:KR2m0040_WYG_090-19a>¶
睿賞之¶
遊觀巷舞衢歌聊作太平之潤色九華煜爚黼繡周張¶
　　百戯駢闐魚龍曼衍盖¶
恩膏之沾沃物力原豊况¶
茂賞之便蕃工徒胥逮露䑓猶惜雖知¶
聖徳之謙沖鼛鼔弗勝難禁羣情之踴躍四圍周顧如¶
　　登忉利天宫¶
六御徐行真見¶
<pb:KR2m0040_WYG_090-19b>¶
無量夀佛十三日昩爽¶
皇上御太和殿受賀千官黻珮候虬箭而晨趨萬國衣¶
　　冠待鳬鐘而夜警東皇日出五色曈曨¶
北極¶
天臨九闗肅穆華旗金翠交動影之龍蛇寳鼎烟雲裊¶
　　薫香之龜鶴五疇¶
歛福表陳出洛之符¶
萬嵗徴祥拜效呼嵩之願仰¶
<pb:KR2m0040_WYG_090-20a>¶
　皇躬之康豫慶洽禆瀛修¶
　茂典之煒煌光昭禮樂豈但大同紹興至元之帝莫克¶
　　　比隆抑亦攝提合雒禅通以来未逢斯盛於是上¶
　　　遵¶
祖制瓊筵展八日之期下慰人情綵服過兩旬之外自¶
天眷命僉云¶
　茀禄之加贏與衆同歡共卜¶
　修齡之錫羡¶
<pb:KR2m0040_WYG_090-20b>¶
　皇運萬八千嵗蕩蕩天長易圖三十六宫盎盎春滿歌¶
　　　舞溢於九野音兼乎僸佅兠離滋榮徧於百昌澤¶
　　　洽乎飛潛動植茅簷蔀屋咸擊壌以歌唫鷺序鴛¶
　　　班争操&KR1152;而賦詠臣起家詞館本業文章承乏容¶
　　　䑓又司典禮恭逢¶
　聖節叨㐮賛乎¶
　鴻儀宜奏和聲用發揚乎¶
　盛烈惟是¶
<pb:KR2m0040_WYG_090-21a>¶
乾坤之象非尺寸所能量¶
日月之光非丹青所可繪毎思掞藻動輒含毫况乎¶
福徳兼隆篇章易富上擬班揚之作叠積書山追摹枚¶
　　馬之音争流學海金春玉撞已㸔衆體之兼陳蠡¶
　　酌管闚寧待庸音之複述惟是春風乍暖則鶯囀¶
　　叢花夏雨初晴則蝉鳴髙樹在小物適逢佳候尚¶
　　解舒吭豈㣲(臣/)幸遇¶
昌期竟能秘響緬惟古義守官與守道無殊揆度常情¶
<pb:KR2m0040_WYG_090-21b>¶
　　所見較所聞為悉爰稽舊牘起合詞籲請之初敬¶
　　述¶
新綸至¶
大禮慶成之日規模畧具惟臚職掌之相闗挂漏猶多¶
　　實覺揄揚之不盡雖知駢四儷六非記¶
言記¶
動之體裁所欣¶
咸五登三皆¶
<pb:KR2m0040_WYG_090-22a>¶
得夀¶
得名之證騐獻諸¶
黼扆惟仰祈¶
悠乆之無疆布在書林庶共識¶
康疆之逢吉¶
　¶
　¶
　¶
<pb:KR2m0040_WYG_090-22b>¶
　¶
　¶
　¶
　¶
　¶
　¶
　¶
八旬萬夀盛典卷九十¶
