# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:24.408864
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷八十六
<pb:KR2m0040_WYG_085-1a>¶
欽定四庫全書¶
八旬萬夀盛典卷八十六¶
　　歌頌(六/)¶
萬夀恭擬南交問答一篇(謹序/)¶
　　　　　　　　　　　(協辦大學士吏部臣/尚書而廣總督公)福康安¶
皇上御極之五十有五年秋八月恭遇¶
聖夀八旬大萬夀醲化匝洽¶
湛恩汪濊東西朔南外暨裔夷君長靡有小大奔走偕¶
<pb:KR2m0040_WYG_085-1b>¶
　　來蒲伏¶
　闕廷(臣/)奉節在粤經理安南國納欵事成¶
皇上俯念(臣/)世受¶
　國恩夙侍¶
禁近¶
特命還¶
　朝與乎拜舞之列並帶領安南國王阮光平以來俾¶
　得仰瞻¶
<pb:KR2m0040_WYG_085-2a>¶
雲日遂其夙夜祗慕歆嚮延跂之私忱自始戒塗以逮¶
　　伏謁¶
　山莊舉凡宴勞¶
錫賚臚句典屬所司孰為舊典孰為¶
新恩胥出¶
睿裁所以示¶
慈恵而式綏徠者典盛禮隆既優既浹荒服末藩瞻¶
天仰¶
<pb:KR2m0040_WYG_085-2b>¶
聖歡若家人戴¶
巍巍履翼翼從容饜飫口不能言抒為謳吟¶
㤙至周也¶
澤至渥也惟是躬際¶
昌辰在¶
　廷臣工咸有撰述冀以宣¶
上徳而攄下情(臣/)受¶
恩深重恭逢¶
<pb:KR2m0040_WYG_085-3a>¶
　盛典不敢以拙於文辭輒自緘黙洪惟我¶
　皇上膺八徴嚮用之庥啓¶
　萬夀無疆之袠¶
　至聖¶
　至誠立隆萬古紹¶
天闡繹緝熙光明與¶
帝合撰匹羲嫓軒自¶
　御極以來五十五年¶
<pb:KR2m0040_WYG_085-3b>¶
　敬¶
祖之誠¶
　法¶
天之猷¶
　勤政愛民之實與夫¶
　典學髙深¶
　武功顯鑠以及幅員之廣瑞應之孚無一不輳其極盛¶
　　稽諸往牒亹聞罕見即欲萬一仿彿如¶
<pb:KR2m0040_WYG_085-4a>¶
　　今日者抑未之有夫¶
　大徳之必得位祿名夀徴諸中庸我¶
　皇上至徳之運如此諸福之應如此日引月長延洪曼¶
　　　羡於億萬年者曷有紀極豈(臣/)謭陋所能殫述第¶
　　　即職事所及舉阮藩之敬詢¶
　聖主徳威福夀與(臣/)所以具答之者作南交問答一篇¶
　　　言由譯達情冩心藏謹拜手稽首以獻¶
　　　安南國長阮光平遣其兄子光顯詣¶
<pb:KR2m0040_WYG_085-4b>¶
　　闕求欵奉章匍匐闗前願上言¶
　大皇帝𨽻名大鴻臚誓今以往世世子孫長為臣僕比¶
　　　古徼外屬國(臣/)封章驛¶
　聞¶
　皇帝曰俞¶
天既全付予鞏圖寧兹炎徼芸生非予蒼赤非予怙冐爰¶
　降㫖允請引之天衢居之譯館班之乎¶
　帝庭九賔之下飯之珍飯觴之雕觴肴之以犓牛之腴¶
<pb:KR2m0040_WYG_085-5a>¶
　　薄耆之炙享以雞寒佐以秋黄籩焉而有稲粱穱麥粔籹¶
　　餦餭筐篚焉而有齊縷鄭綿秦篝蜀錦金華之舄懸黎結¶
　　綠紗榖之裳屬佽飛之吿獲中於菟於神鎗陳豹仗之末¶
賜螭陛之旁¶
示服猛而飫鱻咸交駴而旁皇蓼蕭既奏¶
帝庸作歌¶
丹豪垂露倬乎¶
天章阮光顯拜手稽首退而竢¶
<pb:KR2m0040_WYG_085-5b>¶
命閣(臣/)承¶
㫖書¶
敕歸¶
錫厥長俾王其國延及奕䙫奉我¶
大清作我南藩其亦有慶迺¶
命候吏𨗳遣出畺阮光顯炎陬黔首愚戅懵昧習於國¶
　　俗初未嘗識中國也至是&KR0762;讋於¶
威稜涵濡於¶
<pb:KR2m0040_WYG_085-6a>¶
至徳厯遊莊馗見聞殊昔還復於國王而言曰嗞嘻乎¶
　　嚮壹不知圓穹所覆方輿所載曽有¶
仁夀之域至乎斯也憶自敂闗伊始迤邐而達於椘豫¶
　　之境陸有車水有艦雲集輻輳而至者意其為大¶
　　都劇邑之㑹耶道如砥屋如櫛蹈和鼚豫而處者¶
　　意其為神臯奥區之勝耶至於瞻¶
宸極於向晨朝¶
　龍墀而初晝爛振袂以霞飛藻爓烺于虹廇將所稱¶
<pb:KR2m0040_WYG_085-6b>¶
　　蓬閬樊桐者非耶樂聴鈞天噌吰鏜&KR1861;華酌既陳¶
　　萬舞就列鏗鯨鐘伐鼉皷竽瑟繁㑹撙撙揔揔紆¶
　　紆逢逢金支翠葆霓旌月珮颯以舂容鳯藪麟棷¶
　　繽紛熠煜平地變現不知所出六莖六英咸池咸黑¶
　　不聞厥聲古有其説今者震于耳矣莫測其為鍾為¶
　　吕何隂何陽駭于目矣莫測其為文舞為武舞猗¶
　　綴兆長洞扵心矣莫測其為韶為濩抑誠雲門抑¶
　　誠大章雖有電光之舌雕龍之辯固不能盡諸詞¶
<pb:KR2m0040_WYG_085-7a>¶
　　　矣國王矍然而起曰¶
　聖主之世㴻雨所及罔不沾濡恵風所被罔不嘘拂小國¶
　　　僻處徼外¶
　皇上錫以土宇畀以封號維¶
天好生維¶
　皇再造罔極之¶
　恩莫能名報藐兹荒裔抑猶靦然人也未見聖若弗克見¶
　　　豈可生¶
<pb:KR2m0040_WYG_085-7b>¶
　聖人世為¶
　聖人氓而弗親覩¶
　聖人者乎明年庚戍恭遇¶
　聖主八旬萬夀庶幾從九夷八蠻七戎十狄之後備爻閭¶
　　　門外之數以展微忱以觀¶
　　昌會於是繕郛郭飭畺圉擇留守理羈靮季春之吉涓¶
　　　辰肅裝驅而就道叩鎮南之闗泛蒼梧之江與督粤¶
　　　使者相見言敢吿執事敬從後塵騶鈴既發心趨¶
<pb:KR2m0040_WYG_085-8a>¶
帝都所過山川城郭之壯麗人物之秀偉戎行之整飭¶
　　盖非其兄子光顯之所能殚述者國王衎愉眙愕¶
　　竟昔不自勝於是過使者而問曰至矣哉¶
聖朝郅治之隆也覽百物之殷昌與士民之闐溢濬畝¶
　　為澮輑隄成畦厥原桑麻厥利蠶織淵客鬬其珠¶
　　琲和氏獻其尺璧至于翹闗超距之倫䝉犀渠執¶
　　莫邪而陳者金鉦一振牙旗畢舉爍乎皇哉毋論小¶
　　國荒陋之規模不容同日語即唐虞夏商周以來¶
<pb:KR2m0040_WYG_085-8b>¶
　　中華令辟克恭克乂小治小康有徳業可稱道者¶
　　亦烏從有是竊意使者遭逢¶
隆盛仰依¶
日月之光敭厯中外見見聞聞固宜䛚其治平以發矇¶
　　而振瞶焉使者迺歛容正襟答曰方¶
　今之世治矣安矣蔑以加矣然亦知治安之所由致¶
　　乎夫¶
大聖之宣豫也以盛徳徳無不包而所尤重者莫先於¶
<pb:KR2m0040_WYG_085-9a>¶
　敬¶
天¶
　法¶
祖¶
　勤政¶
　愛民¶
　皇帝懋膺¶
綂緒昭事翼翼本䖍恪以敬奉¶
<pb:KR2m0040_WYG_085-9b>¶
蒼昊初辛祈榖首夏雩雨既揚柴於¶
元穹復薦琮于¶
黄墠毎嵗¶
三大祀必¶
　躬親之先三日而潔齋通神明于沕穆野廬拂涂掌舍¶
　　　設柢青旂綏綏蒼龍孔阜廩乎淩兢濯乎濩肅凝¶
　　　承以¶
　對越俟翼日而吿䖍於是清塵洒道星陳而天行奉¶
<pb:KR2m0040_WYG_085-10a>¶
　輦而祇步鏄鐘宣間衆奏帗翿立干戚舞九變叶成六¶
　　　清敬侑惟¶
　聖人之薦馨懿闡¶
　禔而昭¶
貺春秋報祀禘祫烝嘗升歌¶
九廟以致福受¶
釐天下咸欽¶
　帝心之誠¶
<pb:KR2m0040_WYG_085-10b>¶
　　國家重熙累洽百數十年我¶
　皇上膺圖御宇懋宣¶
重光述¶
訓則有碑焉紀¶
恩則有堂焉毎於¶
　晨興莊誦¶
實錄載揚¶
前烈¶
<pb:KR2m0040_WYG_085-11a>¶
　傳餐而後¶
　延攬庶政¶
　批答封章日理萬㡬不為勞勩¶
　御書無逸以掲諸宫殿凡皆以為民也且民事莫重於¶
　　　農毎暮春初吉將有事于耤田¶
　躬秉耒以勸農功轉日馭御時風簡紺耦&KR1226;土堫雍雍¶
　　　肅肅以竢于天田者固不獨京尹與司農昨年¶
　聖夀七十有九矣尚¶
<pb:KR2m0040_WYG_085-11b>¶
　親操夫青耒枉¶
　天步于町疃通¶
蒼靈于謦欬書大有報屢豐陳陳億億由¶
　　畿甸而垓埏奚啻際溟而暨海若夫木穰金飢蠲¶
　　　貸並施沐¶
　恩而被¶
　澤者以千萬萬計再免直省漕糈三免中邦正賦¶
　丹詔十行¶
<pb:KR2m0040_WYG_085-12a>¶
醲膏疊布斯為¶
愛民之實政伊古所未睹國王曰¶
皇帝治化之諴和¶
淵衷之嚴翼誠非蠢愚所能窺測至於¶
六師所至摧枯拉朽績用底成幅員之廣亥步未經庶¶
　　得聞¶
睿算大概乎使者曰國王亦怖于¶
天朝之兵力矣昔凖噶爾恃逺負固不共不譓其地當¶
<pb:KR2m0040_WYG_085-12b>¶
　　拘彌渠勒以西烏秅婼羌之外自元代額森托渾¶
　　者狼跋不馴逞其殘害延及其裔曰噶爾丹䇿凌¶
　　曰䇿妄阿拉布坦者陸梁漠北自作弗靖屢申¶
天討既殄元兇茍四部相安則覊縻之覆育之而已詎¶
　　達瓦齊睢盱恣肆虐其國人我¶
皇上天地為心不忍令彼之生靈罹于塗炭爰¶
遣六師陟賀蘭沿疏勒横甲左右不誓不禨¶
天兵所過農不輟耕㕓不停市若庫爾都若庫特齊納¶
<pb:KR2m0040_WYG_085-13a>¶
　　爾若扎哈沁若阿爾塔沁等咸懾¶
威懷¶
徳厥角膜拜長驅罙入先收烏梁海次撫五集賽冄納¶
　　綽羅斯噶爾藏多爾濟盡撤其樊籬八旗索倫之¶
　　勁旅振奮揮霍迅乎若長風捲籜沛乎若洪流赴¶
　　壑飛渡伊犁而曾不一勺既定準部釋小和卓木¶
　　之拘俾居伊犁以撫舊衆其時波羅泥都已歸葉¶
　　爾羌而阿睦爾撒納煽亂霍集占啖狙流言脅衆¶
<pb:KR2m0040_WYG_085-13b>¶
　　倉猝變更於是¶
睿慮逺周¶
神謀夙定整師伐叛所向辟易彼以詐来此以直應伊¶
　　犁既定回部悉平一挫之霍斯庫魯克再殄之阿¶
　　爾楚爾三縻之伊西洱庫爾淖爾微特安集延和¶
　　罕諸部望風景附而拔達克山之驅除先路者一¶
　　如左右哈薩克東西布魯特咸震慴&KR0787;眙效同仇¶
　　而殱大憝葢兵出於不得已而開疆拓土者二萬餘¶
<pb:KR2m0040_WYG_085-14a>¶
　　　里西域自此寧謐矣藐兹金川僻在西徼索諾木¶
　　　與僧格桑始則蠻觸争衡繼則狼狽作慝忘¶
　天朝矜撫之¶
　恩逞蜂蟻聚屯之智神人共憤¶
天地不容¶
　皇帝曰吁是不可赦用是¶
　詔司馬¶
　飭五兵¶
<pb:KR2m0040_WYG_085-14b>¶
　宣九伐鞭列𡙇於雷硠捎欃槍于月&KR1208;及克美諾撫定¶
　　　塞落逆酋竄逃促浸潛匿¶
　移師征之搗其窟穴冰柱全摧雲梯逺突八門簇陣一¶
　　　皷升陴劖鐵額而盡仆刼紅燄以成灰凡五載之¶
　　　師萬里之役一朝而始即¶
　天子乃紀偉績勒穹碑鎮卭筰之裔衆揚撻伐之軍威¶
　　　八荒戰慄九有綏懷繩懸棧度之區悉𨽻我疆域¶
　　　繄戎索之所未規洪荒之所未闢若夫閩海臺灣¶
<pb:KR2m0040_WYG_085-15a>¶
　　莠民逞亂始訛言而惑衆繼糾結而交煽圍巖邑¶
　　以恃險乃¶
發羽林¶
命虎賁簡調屯練樓船並進自崇武而抵鹿港揚颿弭¶
　　櫂閲千里扵一瞬風伯陽侯咸知効順舳艫飛渡¶
　　壁壘重新指揮號令爰皷大軍越崙仔與崙尾躪¶
　　賊壘如輕塵兼晝夜而攻屯寨驅雷雨而盪妖氛¶
　　遂解重圍之困徑趨斗六之門十圍五攻罙入其¶
<pb:KR2m0040_WYG_085-15b>¶
　　阻大里杙巢穴既傾水沙連屬孥就虜逆首乃竄¶
　　内山之林箐結生畨之獷狙延脰息喘逃匿無所¶
　　于是宣示¶
徳威賞順罰逆¶
聖化覃敷無頑不格異類同仇傾心効力遂蹙之於老¶
　　衢踦布彌天之羅罼既組繫乎渠魁悉殱擒而勦¶
　　洗由北趨南風馳電掃勦洗枋藔進攻瑯嶠水陸¶
　　合圍肅清窮島檻致二渠功成三月欣臺海之永¶
<pb:KR2m0040_WYG_085-16a>¶
　　寧莫不讋¶
威而戴¶
徳即¶
　今幅員之廣南窮朱鳶北踰濟勒西越烏孫東暨¶
　　日出凡跂行喙息奔走恐後願隸臣僕者何莫非¶
　　普被埏紘之¶
盛烈哉且國王但知¶
武功之震疊矣而不知¶
<pb:KR2m0040_WYG_085-16b>¶
文徳之巍煥也賢才簉乎選舉則有¶
親臨貢院之什著作萃於詞科則有¶
躬莅翰苑之典煌煌¶
天詔照耀日星又以成均首善時夏觀型辟雍弗舉於¶
　　義闕如迺¶
命司空眡以景&KR0527;營以般倕丹楹玉磶芝栭蘭榱重屋¶
　　八達橋門四開仰承¶
辰極廣涵¶
<pb:KR2m0040_WYG_085-17a>¶
聖涯¶
璇榜蟠以雙螭¶
乾文爥乎六堂上丁舉¶
　釋奠禮¶
召生徒¶
簡儒侣¶
御幄崇啟¶
講筵宏開¶
<pb:KR2m0040_WYG_085-17b>¶
皇帝乃整法駕鳴和鑾¶
詣于太學禮官告備大胥起而登歌摯㐮望以並拊拜¶
　　獻¶
恪䖍羮牆儼睹載¶
莅彛倫之堂擊大昕之皷賢裔博士彬彬莘莘國子僚¶
　　屬曵&KR0322;彯紳咸逡廵而揖譲洵蹈¶
徳而詠¶
仁¶
<pb:KR2m0040_WYG_085-18a>¶
皇帝宣¶
玉音霽¶
天容進衆講闢¶
宸聰用敷¶
彛訓玉戞金摐勒前説與後記儗合璧於璜琮¶
　宣聖既逺巵言殽真¶
奎文炳煥轢古振今¶
御製文初二集積千有餘首周情孔思貫串合并葢¶
<pb:KR2m0040_WYG_085-18b>¶
皇上兼¶
徳位時三者而一之故宣為¶
文也與治與道而合若大典若水利若武功若柔逺出¶
　　之為¶
明堂之治敷之為¶
皇極之言而¶
御論之剏發五經進退諸史正諸儒舊聞之失闡褒忠¶
　　討貳之義微而音韻象數精而當名辨物是皆周¶
<pb:KR2m0040_WYG_085-19a>¶
　　公孔子之文而非千古文人之文¶
㡬暇賡詠嵗積日新¶
御詩五集四萬餘首¶
念民依而時切雨暘¶
熙庶績而罔間宵旰隨事物以闡理奥因茂育以暢天¶
　　機叠韻則増而彌新聯章則多而益善用以¶
昭示海㝢布及陬澨臣工之賡和誦習者雖濡毫和墨殆¶
　　知摹¶
<pb:KR2m0040_WYG_085-19b>¶
天繪¶
日極闚管捫籥之智反復擬議而莫解所思¶
欽定三禮義疏舉賈逵鄭衆蕭奮李悊諸家之説而釐¶
　　正之¶
命纂滿漢源流白山黒水瞭如指掌若儲貳金鑑貳臣¶
　　傳勝朝諸臣錄皆¶
親加㸃定垂鑑萬年而於史事尤遍為綜核¶
御批通鑑輯覽褒貶詳宻佐以五代史遼金元三史國¶
<pb:KR2m0040_WYG_085-20a>¶
　　語明紀綱目明臣奏議一經¶
睿定繩直衡平考律吕則音韻述微溯其源詳畿輔則¶
　　日下舊聞考挈其要而輿圖之書一綂是志包絡¶
　　宇宙囊括紘埏又復編纂熱河志以臚陳分野辨¶
　　别經界凡刋刻¶
武英殿者十三經卄三史續纂三通以及聚珍版不勝¶
　　枚舉固知集大成者之必歸¶
聖人也至於開四庫㑹羣書浩如淵海燦若琳琅¶
<pb:KR2m0040_WYG_085-20b>¶
命建文淵文源文溯文津四閣次第落成各貯三萬六千册¶
　　聳宏璉之規敞竒瑰之宇¶
寶篆髙題¶
璇文細鏤架珊樹以紅齊籖璚枝而綠凍翠函錯落錦¶
　　軸參差覽八紘於繡卷緬九囿於丹縢又復¶
嘉恵士林俾大江以南咸得仰¶
聖學以窺祕籍於揚則建文滙於杭則建文瀾而文宗¶
　　則建於金山冊府鼎峙¶
<pb:KR2m0040_WYG_085-21a>¶
濊澤泉流抒¶
乙夜之編摹擴酉山之篇帙自古及今未有若斯之盛¶
　　者也石皷由來舊矣雖以韓韋之淹雅罔克㸃竄¶
　　成文¶
皇上綜諸説而論定之重排十章製皷鐫刻一¶
頒於太學一庋於熱河繚垣虚檻周器周文畫辦蟲殳¶
　　光薄雲漢至於詩經樂譜全書以宫商角徴羽正¶
　　變之名増五六工尺上四合之字改十六弹之琴¶
<pb:KR2m0040_WYG_085-21b>¶
　　瑟配十二月之隂陽定一字以一音字駢注以儷¶
　　行悉奉¶
宸裁丕彰詩教洋洋乎中和合樂¶
盛世之元音也他若八體銀毫¶
游心¶
紫殿鉤摹古墨神物㑹歸三希法帖八柱蘭亭以及淳¶
　　化快雪墨妙諸刻脱文畢綴裂幅仍完綂承¶
寶翰之光並耀¶
<pb:KR2m0040_WYG_085-22a>¶
奎題之彩而¶
御刻敬勝齋法書則尤迥軼羲獻列舞鸞龍抑且¶
心融名象趣寓丹青臨李迪之雞雛橅樓璹之耕織偶¶
　　摛¶
天章即仰見¶
九重無逸作所子恵懷保之衷薄海内外覩¶
宸藻服¶
至教者咸蒸蒸而敦實學秀髦蔚起迪牖衆儒肅肅蹌¶
<pb:KR2m0040_WYG_085-22b>¶
　　蹌河漢黻黼觀¶
恩榜之及今而五知¶
聖夀之作人以普使者言方及此國王仰而眙俯而思¶
　　矍矍乎不啻神馳於廣漠之野親覩攻伐擊刻震¶
　　掉暈&KR0008;而不能仰視又如游厯乎嫏嬛福地茫乎¶
　　不辨棐几燦陳而不覺亹亹乎有進國王之聴聞¶
　　方聳而使者之言未竟也乃曰¶
聖天子文徳武功章章若是以揚武則百蠻不足攘也¶
<pb:KR2m0040_WYG_085-23a>¶
　　以施教則罄牒不足殚也文經武緯致于治平¶
　朝廷遵榮隂陽和調五徳嘉符千載壹合¶
天子乃巡狩方岳登嵩㤗抵五臺¶
詣陪都者四¶
幸江浙者六¶
皇帝曰咨予省方實民事是亟戒有司勿務華靡¶
詔書屢下供頓不煩¶
鑾輿莅止童叟懽呼瀛鄚之郊春冰初泮¶
<pb:KR2m0040_WYG_085-23b>¶
　翠䍐映波綠荑被岸渠陋鄭白之饒井有猗頓之富¶
皇上察原隰審泉脈¶
指授機宜疏淀及泊維鷹嘴與鹿疃資洩宣而瀦蓄若¶
　　乃齊魯之交漕運所厯汶濟洞流隠現潏汨兩江¶
　　兩浙號為水鄉沐浴日月翕闢隂陽故湖則有微¶
　　山蜀山駱馬洪澤甓社震澤江則有揚子錢塘松¶
　　江婁江東江其浸淫輸貫消長漫溢也捍衛之疏¶
　　𨗳之而已繄古言水土者内屬水衡外董畺吏未¶
<pb:KR2m0040_WYG_085-24a>¶
　　有¶
親試樏橇目營而手畫之也¶
皇帝謂省方觀民事莫此鉅於治運河也則以湖為櫃¶
　　以啓閉而節宣之於治淮黄也則𨗳源桐栢疏流¶
　　雲梯既引經而𨗳絡弗懲羮而吹虀挽倒漾開陶¶
　　荘事艱於往昔而利多於方將黄流繞北清流下¶
　　注湖河闗鍵帖妥頓挫河伯揚旗而前趨烝徒荷¶
　　鍤而雲騖眄滄溟之混茫洵一葦而可渡維淄澠¶
<pb:KR2m0040_WYG_085-24b>¶
　　之不淆鞏金隄而永固洪湖清口水誌是凴丈尺¶
　　分寸與水升沉設木龍以挑溜塞髙堰之漏巵桃¶
　　宿六塘農鹽是資釃之障之渠用以治逺尋其源越¶
　　火敦腦兒得之於阿勒坦郭勒作河源紀畧以薌¶
　　之訂張騫之鑿空闢都什之游辭¶
皇帝喜睹黄淮之順軌而¶
廑浙江海塘之弗鞏弗葺也迺駛¶
　龍艑渡鴛湖紆¶
<pb:KR2m0040_WYG_085-25a>¶
蹕路而晨駕抵鹽官而周諮¶
命有司以相度需石瀃之延長鳩瀛壖之安宅功期建¶
　　乎久常惟¶
皇躬之親履乃端委之悉詳潮汐衝刷蹲矬迸裂當險¶
　　要之區¶
籌永固之策束龕赭而下輸鑿雲根以環衛石鞏於柴¶
　　而柴輔乎石益坦水以洩怒栽坡栁以防囓維北¶
　　漲與南坍仰¶
<pb:KR2m0040_WYG_085-25b>¶
聖謨之深切¶
皇上心通造化¶
仁愛黎元不惜金錢億萬萬為東南之氓謀袵席而計¶
　　安全洵亘古之所未聞而江神海若之所以助順¶
　　而効䖍¶
清蹕所臨讓慶並舉¶
行殿有引¶
對之儀¶
<pb:KR2m0040_WYG_085-26a>¶
停輦聞省耕之¶
語桑塍麥隴¶
天光日輝綠波春水¶
鳯䑵龍旗惟¶
布徳與行慶覩萬物之華滋爾乃廣額加科陳詩抜萃¶
　　庠序之間菁菁靄靄¶
玉輅經臨免見租者十之三豁宿逋者數十萬如春雲¶
　　之含膏雨舉數千里而潤於一旦耆老有¶
<pb:KR2m0040_WYG_085-26b>¶
賚役徒有廩勸風俗恤部伍復鞶帶宥鉗釱毎沛¶
徳音下¶
綸詔逺近觀聴喁喁恐後則又從古及今稀覯之¶
曠典也且夫¶
五世同堂上瑞也萬方樂愷庥應也四夷咸至鴻烈也¶
　　往嵗乙巳正月上吉列宴三千叟於¶
　殿廷自耆及耄迄期頤有贏鬗皤登降拜¶
恩駢踵樹頷延脰祝¶
<pb:KR2m0040_WYG_085-27a>¶
嘏同口一詞曰願我¶
皇之夀萬萬年猗歟庥哉洵¶
昌期景運千載不可逢之嘉㑹比者直省大吏奏報民¶
　　間五世同居者數百家¶
皇帝皆優詔加賚九州民婦夀至百嵗者不勝僂數蓋¶
　　天苞地符含蓄薈萃淳寰¶
夀宇敦固隆龎五六為天地之中合兹恭際¶
中天之運宜乎顯懿景鑠有如是也夫¶
<pb:KR2m0040_WYG_085-27b>¶
化日本是悠長而¶
佛域豈能測量妙因之墖吉帛靡華矣奉常之署仙蝶¶
　　効靈矣不言瑞而瑞已彰徹則凡四海之外六合¶
　　之内孰不以手加額皷舞盡神慕¶
景光而望¶
閶闔其能至者則筐篚琛賮曲&KR0957;帣鞲曠千載而為盛¶
　事也若是者何哉盖由¶
聖天子本徳以致治而治超於三古¶
<pb:KR2m0040_WYG_085-28a>¶
　徳惟在勤勤於政事而萬物理勤於制度而禮樂興¶
　徳惟主敬敬以握心之要而心與¶
昊縡合契敬以立化之源而化與¶
厚載同符而又¶
　頒崇儉之詔懲奢侈之習戒蜉蝣之所刺採蟋蟀之所¶
　　　朂是以吏不易其守民不逐於末士懷忠而農力¶
　　　穡商服賈而工規矩羣生以遂萬彚以昌浩乎蕩¶
　　　乎¶
<pb:KR2m0040_WYG_085-28b>¶
　帝力於我何有¶
　皇帝聰明天亶於典籍無所不觀於義藴無所不究¶
　文思睿照¶
　殚見洽聞窮源竟委遺觕得精¶
　敬之敬之¶
　聖躬康强而¶
　勤念典學¶
　學日懋矣¶
<pb:KR2m0040_WYG_085-29a>¶
　敬日躋矣三皇之世如春五帝之世如夏此猶積笇可稽也惟¶
　聖皇之徳與¶
天同健故¶
　聖皇之夀與¶
地同乆大衍之數五十以五乗十推而演之萬有一千¶
　　　五百二十為天地自然之數¶
　皇上誕膺大寶之嵗二十有五是紀元逢十之成數即¶
　聖誕逢五之中數¶
<pb:KR2m0040_WYG_085-29b>¶
　聖誕逢十之成數即¶
　　紀元逢五之中數以羲圖衍之萬億算正未有艾惟¶
　徳備故¶
　福備¶
　執沖含和¶
　榮鏡宇宙郁郁焉嶷嶷焉貫九窾九愸而經紀之者五¶
　　　十五年於兹是以孕唐包虞甄殷陶夏¶
　治邁乎繩契而¶
<pb:KR2m0040_WYG_085-30a>¶
　化同於覆載也國王徒震乎¶
　豐功¶
　偉烈而未泳游乎¶
　聖量之奫潫徒慕乎¶
　庥徵¶
　仁夀而未窺見夫¶
　宸衷之粹穆是猶測景而目徒為眩望光而身處乎隠也¶
　　　國王乃蹶然而興茫然失據側席而言曰今而後知¶
<pb:KR2m0040_WYG_085-30b>¶
　帝徳之如¶
天夐矣高矣無以嫓矣¶
　大徳¶
　大夀理數必然¶
　夀世¶
　夀民¶
　景福備至葢蕩蕩無能名焉宜乎非光顯之所能殚述¶
　　　也逺人傖陋懵昧檮鄙幸聞所未聞豁蒙開蔽敬¶
<pb:KR2m0040_WYG_085-31a>¶
　　知中國¶
聖人乃超千百聖而為集大成之¶
聖人也自粤達都萬餘里悃寅情洽言語覼縷叙次問¶
　　答兼豪叅紙既而聯鑣¶
　山莊旋軫¶
京邑觀乎鈞臺合宫仰乎象魏¶
辰極燕饗之便蕃¶
賚畀之洋溢榮抱見之禮捧¶
<pb:KR2m0040_WYG_085-31b>¶
天筆之額誦¶
雲章之詩文遵¶
皇度之冠服簉班列侍¶
天顔咫尺親見¶
堯舜眩上儀而飫¶
郅徳彼又將歡呀唭㘈歸而述且頌於駱將馬人扶南¶
　　林邑之國¶
八旬萬夀盛典卷八十六¶
