# -*- mode: mandoku-view; -*-
#+TITLE: 八旬萬壽盛典
#+DATE: 2015-08-24 22:52:24.465429
#+PROPERTY: ID KR2m0040
#+PROPERTY: BASEEDITION WYG    
#+PROPERTY: JUAN 卷八十九
<pb:KR2m0040_WYG_089-1a>¶
　欽定四庫全書¶
　八旬萬夀盛典卷八十九¶
　　　歌頌(九/)¶
　萬夀恭紀演連珠一百首(謹序/)¶
　　　　　　　　　　　　　户部尚書(臣/)曺文埴¶
　　　乾隆五十五年嵗在上章律中南吕日躔夀星之¶
　　　次恭逢¶
　皇上八旬萬夀慶辰中外臣庶懽忻蹈舞顒効展¶
<pb:KR2m0040_WYG_089-1b>¶
　覲之至願鬯申祝¶
　嘏之㣲忱貞符溢夫簡牒¶
　盛典盈夫幬載泃䦕闢所希覯而於¶
　　今始欣遇者也洪惟¶
　皇上福基崇鞏¶
　夀徴引延¶
　臨御以来祗承¶
天¶
<pb:KR2m0040_WYG_089-2a>¶
祖受民勤政右文振武制禮作樂展親興賢飬老柔逺凡¶
　　　所以導含生之和迓大順之庥¶
　綜創守乎一致動經緯乎萬世皆¶
　乾乾孜孜日新月盛所由以啟¶
　夀昌之景運¶
　隆郅治之極軌嘉符協聚蕃祉曡膺懿鑠㢤易言乆道¶
　　　化成禮稱大徳必得惟¶
　大聖人誕受¶
<pb:KR2m0040_WYG_089-2b>¶
昊貺握其左契焉兹者¶
　愈輿誠¶
　修懋典¶
　醇化蓲敷寰瀛茂豫賔服砥属通譯貢獻新封之安南¶
　　　仰荷¶
　徳威請襲冠帯躬効鞫&KR0957;我¶
　大清大一統之規模斯為極盛而¶
　睿謨悠乆¶
<pb:KR2m0040_WYG_089-3a>¶
　耄念敬蘉惟庶徴時若是¶
　厪鐫諸芝璽¶
　昭示鴻萹維勤不已之¶
　聖心盖持之億萬年無有紀極(臣/)夙直¶
　　禁闥深沭¶
　聖恩豢飬教誨備極¶
　髙厚生成之徳歸飬四載¶
　渥澤優滋¶
<pb:KR2m0040_WYG_089-3b>¶
　體恤曲加於逾格愛戴倍切於撫衷爰抒誠籲恭赴¶
　　殿廷䖍祝¶
　萬萬夀臣曷勝欽戴慶抃之至謹演連珠一百首拜手¶
　　　稽首以¶
　獻其詞曰¶
　　　(臣/)聞符珍握闡迺迓繁釐圖籙羡延聿彰純佑是¶
　　　以¶
重熈篤祐福緒衍於¶
<pb:KR2m0040_WYG_089-4a>¶
　宸躬¶
　乆照凝庥祥源滙於¶
　曼夀(其一/)¶
　　　(臣/)聞畫八重列乾坤之䇿斯揲位五十成蔀元之¶
　　　章攸布是以籌増¶
　景祚納禄而¶
　衍億齡慶鑠敷天舉典而¶
　俞衆籲(其二/)¶
<pb:KR2m0040_WYG_089-4b>¶
　　　(臣/)聞徇齊敦敏元后秉於天亶緝熈執競典學躋¶
　　　以日新是以¶
　冠勲華之業能哲能恵¶
　合君師之統乃聖乃神(其三/)¶
　　　(臣/)聞天地萬物之祖受福則那黍稷明徳之馨惟¶
　　　聖時憲是以¶
三大祀嵗崇祡燎通¶
昊貺以至諴萬斯年¶
<pb:KR2m0040_WYG_089-5a>¶
　躬陟¶
郊壇孚乾行乎至健(其四/)¶
　　(臣/)聞皇舞綴逺桑林肇其祀典盛樂律協曲䑓載其¶
　　　儀文是以¶
　定辰見之候待澤於稠曡¶
　崇夏孟之舉應禱於¶
　敬勤(其五/)¶
　　　(臣/)聞守祧所掌重於典瑞宗器是陳煥以延喜是¶
<pb:KR2m0040_WYG_089-5b>¶
　　　以山輝川耀呈寳¶
　五朝肪截瑜鎪藏珍萬祀(其六/)¶
　　　(臣/)聞豳風七月王業所權輿皇矣一萹帝眷所慿¶
　　　式是以¶
　聰聴¶
寳訓盥誦而廸¶
鴻猷啟佑後人世守而昭燕翼(其七/)¶
　　　(臣/)聞商鳦發祥業隆相土周烏流瑞蹟啟髙山是¶
<pb:KR2m0040_WYG_089-6a>¶
　　　以¶
　見凛羹墻¶
龍興超乎百代布在方䇿¶
駿烈耀乎九寰(其八/)¶
　　　(臣/)聞先聲破竹克㨗本於同心衆志成城無敵斯¶
　　　為大武是以¶
　紀木厨之¶
一戰悉封四路之鯨鯢¶
<pb:KR2m0040_WYG_089-6b>¶
　詳¶
玉帳之六韜如覩八旗之熊虎¶
　　　(臣/)聞服哻尚冕商周之制不沿走馬張弓豳岐之¶
　　　俗自茂是以¶
　述¶
訓典以恪守其容有章¶
　勒貞珉而勉敦爾能各奏(其十/)¶
　　　(臣/)聞似續前徽心傳式凛繼䋲大業澤逮愈長是¶
<pb:KR2m0040_WYG_089-7a>¶
　　　以¶
　思松壑之¶
含飴益勤纘緒¶
　題梠楣而煥采用識肯堂(其十一/)¶
　　　(臣/)聞謨凛勅命庶事以康訓紀延年無逸作所是¶
　　　以¶
　披章燃寳炬勤切求衣¶
　聴政御彤扉務决¶
<pb:KR2m0040_WYG_089-7b>¶
　當宁(其十二/)¶
　　　(臣/)聞五帝其臣莫及不廢都俞百官敬爾在公猶¶
　　　煩慎簡是以鳬趨辨色侍(臣/)即荷¶
　傳宣鷺序近¶
　光未秩亦邀¶
　登選(其十三/)¶
　　　(臣/)聞魚書渙汗若雨露之滋鳳綍敷音等風雷之¶
　　　發是以¶
<pb:KR2m0040_WYG_089-8a>¶
丹毫進御昭賁乎堮垠¶
紫極宣批輝耀乎黼黻(其十四/)¶
　　(臣/)聞汦汦庶類醴飲者和樂啿啿羣生景照者呼¶
　　忭是以¶
體仁敷暢暘若雨若¶
勤疇咨¶
省嵗豐穣民數榖數欣駢羡(其十五/)¶
　　(臣/)聞庶邦正供則三壌而賦定羣黎徧徳籌四鬴¶
<pb:KR2m0040_WYG_089-8b>¶
　　而哺含是以¶
　帑鏐艘粟普蠲¶
賜租賜復露積盖藏益裕至冄至三(其十六/)¶
　　(臣/)聞姒氏賜金饔資乎主徳姬室奠賈貴錢徴於¶
　　職司是以賑議極次之分儉嵗無非樂業官謹糴¶
　　糶之法酌盈乃以劑虧(其十七/)¶
　　(臣/)聞衢尊斯設非壺飱之私恵羲轡既爥詎爝火¶
　　之㣲温是以冬令屆祁塞粒食飽¶
<pb:KR2m0040_WYG_089-9a>¶
徳春祺展甘液粟賜¶
加恩(其十八/)¶
　　(臣/)聞聖經猶日月窓牖詎宣其光至教若河海潢¶
　　港莫竟其委是以¶
　儀修¶
　春殿陳傳䟽於縫紳義抉¶
天章闡苞符於¶
　綈几(其十九/)¶
<pb:KR2m0040_WYG_089-9b>¶
　　(臣/)聞宫墻聖域奕禩卬思車服禮器學子快覩是¶
　　以¶
　孔門崇舊址翼黄瓦而翬飛周笵¶
頒吉金暈碧花而苔古(其二十/)¶
　　(臣/)聞辟水雍宫豐鎬特肇厥制環林槐市元明徒¶
　　襲其名是以泉瀹海流¶
創三千年所未建方中圓外邁十二室而加閎(其二十一/)¶
　　(臣/)聞農祥晨正則三推之典備明禋亥吉則一墢¶
<pb:KR2m0040_WYG_089-10a>¶
　　之脈滋是以華首耆甿侍¶
玉趾而勚穡事紺轅終畆¶
怡天顔而¶
詠禾詞(其二十二/)¶
　　(臣/)聞崇壌興行辨賔主介僎之儀飲酒尊老定天¶
　　地隂陽之位是以¶
酌政教之本鄊禮可行轃孝弟之風王道故易(其二十/三)¶
　　(臣/)聞截筩絫黍之法元音協諸噐律占氣叶之應¶
<pb:KR2m0040_WYG_089-10b>¶
　　盛世象厥功是以鎛鐘鏗八音先¶
　堂顔韻古鞮鞻掌諸國樂¶
　陛鬯風同(其二十四/)¶
　　(臣/)聞州来聘魯三百徧歌杜氏在漢四篇能奏是¶
　　以詩皆入樂譜¶
定琴瑟鐘磬管之繁古亦猶今名復宫商角徴羽之舊¶
　　(其二十五/)¶
　　(臣/)聞笙詩有詞匪束晳能補抑戒肄雅惟衛武克¶
<pb:KR2m0040_WYG_089-11a>¶
　　　誦是以用之邦國¶
　吐詞為葩經被諸管絃以規為輿頌(其二十六/)¶
　　　(臣/)聞櫛沐風雨舊閲在山河懿親屏翰榮名書典¶
　　　誥是以追謚復爵¶
　表宗英之勞析圭銘勛¶
　復始封之號(其二十七/)¶
　　　(臣/)聞毓慶銀潢筵几明其苞體分華璿蕚簪紱蔚¶
　　　其柯枝是以源溯¶
<pb:KR2m0040_WYG_089-11b>¶
六朝十一世廣既睦之嘉醼秩班四品二千人荷罔替之¶
　寵施(其二十八/)¶
　　　(臣/)聞大法小亷澄叙而工亮文揆武奮選授而知¶
　　　臨是以¶
　朂爾位之靖共時儆臣鑑¶
　秉大公以陶鑄益凛官箴(其二十九/)¶
　　　(臣/)聞剔毛攬翮制科大博選之方飛翹揚滯俊髦¶
　　　卜彚征之吉是以杏葩桂粟逢¶
<pb:KR2m0040_WYG_089-12a>¶
　　國慶而芳増經笥詩嚢遵¶
　功令而¶
　化溢(其三十/)¶
　　　(臣/)聞弓矢斯槖雅化興於庠序禮樂所屆儒風起¶
　　　乎邉塞是以釋菜鼓篋沙磧聞絃歌灌燧銷鋒袀¶
　　　服羡衿佩(其三十一/)¶
　　　(臣/)聞辟以止辟明允溯虞刑期無刑詳慎紀漢是¶
　　　以¶
<pb:KR2m0040_WYG_089-12b>¶
　體¶
好生之徳圜土滌寃民¶
　秉無私之懐爰書仰¶
　睿㫁(其三十二/)¶
　　　(臣/)聞髙墉是衛命式于九圍周道如砥制超乎四¶
　　　逹是以¶
　撫屏藩之孔固聳堞蟬連喜道路之共遵列衢軒豁(其/)¶
　　　(三十三/)¶
<pb:KR2m0040_WYG_089-13a>¶
　　　(臣/)聞虖池奔注夏秋必禦其衝沽淀滙趨東西毎¶
　　　疏其委是以架虹梁之矗矗立砥柱而安瀾俯葦¶
　　　渚之叢叢逹海門而順軌(其三十四/)¶
　　　(臣/)聞戢桃花之浪榮澤胥澄帖竹箭之波崑崙可¶
　　　接是以¶
佑孚齊禱合金隄而驟成源考信徴踰星海而逺渉(其三十五/)¶
　　　(臣/)聞東隄刷沙成法資扵相度釃渠導脈新猷殫¶
　　　其周防是以六度¶
<pb:KR2m0040_WYG_089-13b>¶
　示機宜波清淮甸萬年資利頼溜掣陶荘(其三十六/)¶
　　　(臣/)聞鯷壑之廣豈犀弩可遏其勢鷺濤之汎非竹¶
　　　楗可禦其衝是以石骨棱棱衛坍漲而亹復梅樁¶
　　　簇簇指龕赭而波溶(其三十七/)¶
　　　(臣/)聞書羅十體政學之所貫賅才孕萬象端倪於¶
　　　以豁逹是以¶
　文成法立九天星日之照臨¶
　氣盛言長四海波瀾之壮濶(其三十八/)¶
<pb:KR2m0040_WYG_089-14a>¶
　　　(臣/)聞無邪以蔽錧六義之紐樞多文為富殫百思¶
　　　之尋繹是以卷逾五百¶
　睿思¶
　睿藻所淹涵¶
　什摛數萬¶
　實心¶
　實政所充積(其三十九/)¶
　　　(臣/)聞香山長於諷諭徒執其一平水釐夫聲韻孰¶
<pb:KR2m0040_WYG_089-14b>¶
　　　拈其全是以¶
　剔秕政而陳良法千餘年美刺殊㫖¶
　揚¶
祖烈而鑑古史百六部上下分編(其四十/)¶
　　　(臣/)聞古禮别經曲儒林守闕信史昭炯鑑直筆黜¶
　　　華是以¶
　裒義以闢榛蕪息諸家之聚訟¶
　立論而嚴衮鉞屏衆議之浮夸(其四十一/)¶
<pb:KR2m0040_WYG_089-15a>¶
　　(臣/)聞酉山扄鐍羾秘府則價重乙夜披攬恵士林¶
　　則教普是以庫區四海¶
逮藝苑之津梁¶
　閣映七星繢文囿之藻斧(其四十二/)¶
　　(臣/)聞漢隸立石惟蔡邕之寫經宋雕夀梨有畢昇¶
　　之活字是以證經史以善本精印廣其傳萃剞劂¶
　　以多珍¶
弁端稽厥制(其四十三/)¶
<pb:KR2m0040_WYG_089-15b>¶
　　(臣/)聞運筆以心八法呈其體勢化工在手萬象通¶
　　乎神明是以¶
宸翰麗天龍鸞効舞¶
寳繪冩物翹蠕貢情(其四十四/)¶
　　(臣/)聞良工藝諫足驗輿情赤子誠求試稽羽族是¶
　　以哺鷄伊喔¶
繪翰音而念阻飢啄粟嘐喈¶
掞鳳藻而告司牧(其四十五/)¶
<pb:KR2m0040_WYG_089-16a>¶
　　(臣/)聞農桑為政之經毎流傳乎粉本布帛為民攸¶
　藉允仰給乎木棉是以鐫石神全功被圜周之¶
　　宇¶
題圖幅滿暖生吉貝之田(其四十六/)¶
　　(臣/)聞雙鈎廓填神采傳諸楮墨十鼓譌闕呵䕶等¶
　　於球圖是以墨寳¶
署軒¶
　堂弆宋搨元鐫而加整法物位黌序¶
<pb:KR2m0040_WYG_089-16b>¶
排吉詞籀筆而重摹(其四十七/)¶
　　(臣/)聞大勇爰錫穿七札以電馳神武丕昭貫六鈞¶
　　以風送是以¶
十發中九稱歌徧魚雅之儔三驅曡雙習藝練貔虎之¶
　　衆(其四十八/)¶
　　(臣/)聞肆覲懐徕所至謂之幸周阹獵較多獲以待¶
　　頒是以¶
　仙荘嵗¶
<pb:KR2m0040_WYG_089-17a>¶
　蹕䋲¶
武而列藩宴衎木蘭¶
　　秋獮詰戎而七萃技嫻(其四十九/)¶
　　　(臣/)聞征代玁狁用奏膚公克㨗蓬婆廼定絶徼是¶
　　　以螳蟻畢駭屠維則¶
　帝徳誕敷俘馘同獻柔兆則¶
　天威逺耀(其五十/)¶
　　　(臣/)聞北紘西域禹貢未悉輿圖苜宿蒲捎漢史毎¶
<pb:KR2m0040_WYG_089-17b>¶
　　　臚物産是以統冊九旗為臣僕¶
　張¶
兩朝撻伐之威収二萬里為户庭¶
　拓千古幅員之限(其五十一/)¶
　　　(臣/)聞瀛壖乆成樂土煮海耕沙潢池迅殄妖氛灌¶
　　　螢振蘀是以牙璋發興桓禽二䜿而賈餘勇生祠¶
　　　建赤嵌㨗九旬而承¶
　睿畧(其五十二/)¶
<pb:KR2m0040_WYG_089-18a>¶
　　(臣/)聞充國建議樹候尉之竒勲諸葛雜耕垂屯戍¶
　　之上䇿是以鑄劍㦸為農器厥地逹蒲葱布亞旅¶
　　於牧塲其榖宜稲麥(其五十三/)¶
　　(臣/)聞圜法既行屬𨽻亦權厥利上幣既逹厎貢因¶
　　輸其誠是以號奉¶
天朝鼓鑄徧大䝉之野人擎¶
　國寳懽乎存普爾之名(其五十四/)¶
　　(臣/)聞大宛牧澤歌天馬之籋雲于闐撈河羡寳玉¶
<pb:KR2m0040_WYG_089-18b>¶
　　之出水是以萬里刷秣入¶
御廏而調良三采浮筠羾¶
天閶而邐迤(其五十五/)¶
　　(臣/)聞山川道里土訓紀述職言語文字象胥通来¶
　　庭是以西被流沙卅六國悉収圖籍右行㸃漆重¶
　　九譯咸辨聲形(其五十六/)¶
　　(臣/)聞禡祭致禱禮尤崇於凱旋㨗書告功物更數夫¶
　　俘獲是以弢弓脱劍藏¶
<pb:KR2m0040_WYG_089-19a>¶
　靈斿以結旌奪胄搴旗紀奉常而載籍(其五十七/)¶
　　(臣/)聞黍稷雨雪之詩勞還奏雅鼓吹鐃歌之製飲¶
　　至騰驩是以抱¶
膝覲¶
顔¶
御䑓而寵師武¶
論功頒賞開閣而宴赳桓(其五十八/)¶
　　(臣/)聞犁庭埽閭風雲翊夫昌運横戈注矢丹青貎¶
<pb:KR2m0040_WYG_089-19b>¶
　　其英姿是以三大㨗皆仰¶
神謨勞資心膂數百賢曡成茂績照寫鬚眉(其五十九/)¶
　　(臣/)聞鐘鼎題勛長垂史冊鼓鼙宣力屢煥畫圖是¶
　　以繪¶
天罼之申威形工聚米状兵符之迅發勢比摧枯(其六十/)¶
　　(臣/)聞燕然之石可銘國威逺播横海之名特署軍¶
　　志聿裒是以¶
奎畫摩崖照筰徼格登而光逺¶
<pb:KR2m0040_WYG_089-20a>¶
雲章泐石示鯨身鹿耳而化周(其六十一/)¶
　　(臣/)聞爕諧漸被𨽻典属而誠愈翹朝覲宗遇凛句¶
　　臚而儀益習是以年班蟻附裘帕偕来¶
正㑹鳬趨鶼鰈並集(其六十二/)¶
　　(臣/)聞沐和飱信感喻於無能名助順歸慈勃發於¶
　　不能已是以宅屋鼇社俗淳悶而土饒渉澎湖島¶
　　𠂻吐輸而¶
天咫(其六十三/)¶
<pb:KR2m0040_WYG_089-20b>¶
　　(臣/)聞敂闗通欵非傳檄所招徕挈部請朝必量地¶
　　以輯撫是以伊綿嘉兆頻納嚮化之忱衛拉全歸¶
　　盡属分編之佀(其六十四/)¶
　　(臣/)聞受命黄耉知烈風迅雷之無聲納貢白雉占¶
　　入律干吕之有氣是以道通六詔呈金葉於闗門¶
　　珍效百蠻貢花牙於¶
　象魏(其六十五/)¶
　　(臣/)聞大鈞之燾萬類陶鑄以成甘露之滋百昌句¶
<pb:KR2m0040_WYG_089-21a>¶
　萌乃擢是以怵¶
威懐¶
徳備比户之藩封悔過輸誠¶
頒中天之正朔(其六十六/)¶
　　(臣/)聞井絡以西編名請吏衛藏之界奉贄獻𠂻是¶
　　以繙貝多之秘文顧依¶
佛日改冒耏之舊俗欽溯¶
皇風(其六十七/)¶
<pb:KR2m0040_WYG_089-21b>¶
　　(臣/)聞塗山玉帛之輯列服率従貞觀朝貢之盛諸¶
　　國来享是以陸懾水慄咸蛾伏而輸琛服竒物瑰¶
　　因鱗次以圖像(其六十八/)¶
　　(臣/)聞天格麗日荒服織於錦韝玉宇照躔榮光起¶
　　於銀漢是以¶
驪珠分彩¶
錫陬澨以矞皇¶
霞榜流輝徧盖輿而燦爛(其六十九/)¶
<pb:KR2m0040_WYG_089-22a>¶
　　　(臣/)聞邰岐溯澗泉之源古風敦樸豐沛都枌榆之¶
　　　社王氣環迴是以¶
　舉廵典於鎬豐¶
烈承¶
謨顯修禋祀於¶
郊¶
廟地獻天開(其七十/)¶
　　(臣/)聞東南賦藪求瘼而户可封吴越澤國宅土而裕¶
<pb:KR2m0040_WYG_089-22b>¶
　　　以飬是以籲忱萬姓¶
　省觀益慶安全¶
　舉典六廵民物彌増浩穣(其七十一/)¶
　　　(臣/)聞畿輔地近補助尤先渤澥利饒宣洩攸頼是¶
　　　以析津迓¶
　蹕引沙岸之縈紆淀池汎¶
　艫列渚田之繡繪(其七十二/)¶
　　　(臣/)聞五嶽之長治石徒侈靡文萬世之師少牢未¶
<pb:KR2m0040_WYG_089-23a>¶
　　臻隆祀是以岱宗作鎮¶
升香齊魯之封¶
　宣聖傳心¶
展儀洙泗之里(其七十三/)¶
　　(臣/)聞䑓懐結刹蹟著曼殊清凉轉石法傳震旦是¶
　　以天花迓¶
輦卜兆姓之康年梵唄迎¶
鑾増¶
<pb:KR2m0040_WYG_089-23b>¶
億齡之寳算(其七十四/)¶
　　(臣/)聞荆河惟豫州膏腴沃壌嵩少曰神嶽靈秀奥¶
　　區是以¶
課吏觀風候屆三登之慶¶
受釐錫嘏民工萬嵗之呼(其七十五/)¶
　　(臣/)聞徳維日新銘諸几杖嘏云天錫敷厥閭欄是¶
　　以¶
夀屆七旬特琢¶
<pb:KR2m0040_WYG_089-24a>¶
　寳以志瑞¶
功髙六帝猶¶
著説以居謙(其七十六/)¶
　　(臣/)聞瓞衍椒蕃千億廣其萃睦源長派引雲礽兆¶
　　其熾昌是以士族惟六姓事探袐籍¶
天家慶¶
五世喜奏飛章(其七十七/)¶
　　(臣/)聞垂裕展盛曡見於熈辰膺祜紹祺彌彰夫㤗¶
<pb:KR2m0040_WYG_089-24b>¶
　　㝢是以福曜麗乎¶
璿極¶
大文紀祥¶
行殿敞乎温源吉詞增嘏(其七十八/)¶
　　(臣/)聞寜謐以彌性苞茂基培夀愷以綏和輪奐規¶
　　拓是以¶
紫㣲左界披三路而麗彌¶
北斗上垣運重霄而煜爚(其七十九/)¶
<pb:KR2m0040_WYG_089-25a>¶
　　(臣/)聞華構建杓垂藻翔虬之状絳雲流彩編珠曡璧¶
　　之光是以鐙燦九枝表¶
佛光者四照聨標雙柱宣¶
帝徳者八方(其八十/)¶
　　(臣/)聞龍筍發元音擇三品所㝡貴鯨鏗導衆樂必¶
　　百諫而後精是以嵗紀由庚雅奏而介景福律吹¶
　　叶酉金聲而集大成(其八十一/)¶
　　(臣/)聞四代尚齒考憲乞乎惇史百年加豆傳酳饋¶
<pb:KR2m0040_WYG_089-25b>¶
　　於禮經是以¶
耆筵冄錫紀盛則三千叟¶
　廣墀獻¶
夀積算則廿萬齡(其八十二/)¶
　　(臣/)聞祥和所被下多逢吉之樂郅隆既蒸户有敦¶
　　睦之行是以介眉繞膝¶
夀世瑞駢推産同財義門風盛(其八十三/)¶
　　(臣/)聞節筋力之禮異數載加有耆艾之福竒榮是¶
<pb:KR2m0040_WYG_089-26a>¶
　　眷是以趨直辰入仍¶
賜小車題名甲周重叨¶
恩醼(其八十四/)¶
　　(臣/)聞士氣培飬華首猶叅試席髙年矍鑠榮名乃¶
　　預清班是以鮐鯢聚連襼榮希一第¶
絲綸許釋褐懽被九寰(其八十五/)¶
　　(臣/)聞招提演梵共闡真乗窣堵凌霄具瞻瑞牒是¶
　　以法雲常䕶儼示應扵金輪吉帛髙懸弗侈祥扵¶
<pb:KR2m0040_WYG_089-26b>¶
　　貝葉(其八十六/)¶
　　(臣/)聞仁澤及昆蟲蠕動性感祥風灑庶類蘧栩徳¶
　　懐是以¶
帝錫曰仙俾擅羣真之籙神明而夀長近太常之齋(其/)¶
　　(八十七/)¶
　　(臣/)聞易凖天地道與彌綸位列方圓體分變互是¶
　　以¶
摛詞三互集聨茵列席之懽揲卦萬千博迭起循生之¶
<pb:KR2m0040_WYG_089-27a>¶
　　　趣(其八十八/)¶
　　　(臣/)聞堯封光被迎召者天庥禹疇福演順應者人¶
　　　事是以¶
　撫兹億兆姓叙時承¶
禧¶
　念用八庶徴鈐丹¶
　示記(其八/)　(九/)¶
　　　(臣/)聞六幕斟元仰流而輸葵向初韻廸吉㪺醲而¶
<pb:KR2m0040_WYG_089-27b>¶
　　　賦蕭斯是以墀舞¶
　朝元綿區樂和㑹觴稱介¶
　夀湛露徧漉滋(其九十/)¶
　　　(臣/)聞坱圠大洽之候恵心有孚㴻濡式布之辰醇¶
　　　意正浃是以¶
　十行錫羡上下訢和元日¶
　垂温朝野勰爕(其九十一/)¶
　　　(臣/)聞名山大川嘉貺所延者廣神皋福壌聳誠所¶
<pb:KR2m0040_WYG_089-28a>¶
　　布者遥是以奉香函而馳夤儀惟謹乗星軺而出¶
徳音孔昭(其九十二/)¶
　　(臣/)聞懋賞在位簮紱進秩推恩報本鈿軸捧章是¶
　　以¶
體亮職之㣲勤百辟胥加班級¶
寵貽令之素志¶
五雲悉荷¶
輝光(其九十三/)¶
<pb:KR2m0040_WYG_089-28b>¶
　　(臣/)聞足國足民薄歛莫如免算惟威惟爱詳讞尤¶
　　切廣仁是以¶
四沛豊施正供於以¶
普給¶
三宥觧澤減議益以自新(其九十四/)¶
　　(臣/)聞萋梧芃樸醲化作人肄雅鼓篋文治被美是¶
　　以科増籲俊翹蘂榜之英月免積分逮槐市之士¶
　　(其九十五/)¶
<pb:KR2m0040_WYG_089-29a>¶
　　(臣/)聞六星麗弧競占鮮采百年稱兕快覩康疆是以¶
　　越期頥以十齡紀添鶴算祝¶
福嘏而再¶
覲齒先鵷行(其九十六/)¶
　　(臣/)聞心充渥洽䟦萬程以遄征榖際罄宜効四方¶
　　以来賀是以南交奉表被¶
盛代之錦章¶
北闕擎¶
<pb:KR2m0040_WYG_089-29b>¶
觴承¶
温顔於¶
黼座(其九十七/)¶
　　(臣/)聞懸車頥性優老之典榮循陔備飬教孝之恩¶
　　溥是以¶
温綸霑渥感¶
育物以滋培¶
夀㝢龎禠喜瞻¶
<pb:KR2m0040_WYG_089-30a>¶
　天而鼔儛(其九十八/)¶
　　　(臣/)聞祝鶉居以多夀敦樸之言是獻答鹿鳴以九¶
　　　如揚扢之詞載登是以分帙臚¶
　恩則紀實愉洽¶
　舉典循例則遇旬¶
　慶増(其九十九/)¶
　　　(臣/)聞貞元循環大圓斡運旗翼叶算鴻化舒延是¶
　　　以頌溢三多¶
<pb:KR2m0040_WYG_089-30b>¶
　葆¶
保佑命申之乆¶
　論詮四得統位禄名夀之全(其一百/)¶
　¶
　¶
　¶
　¶
　八旬萬夀盛典卷八十九¶
